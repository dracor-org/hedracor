<TEI>
 <text>
  <body>
   <sp>
    אוּריאל
   </sp>
   <sp>
    מרים, אחותו.
   </sp>
   <sp>
    רות.
   </sp>
   <sp>
    יצחק, אביה
   </sp>
   <sp>
    חוה, אמה.
   </sp>
   <sp>
    דינה
   </sp>
   <sp>
    לבושת-האדומים.
   </sp>
   <sp>
    בחורים ובחורות.
   </sp>
   <sp>
    משרתות
   </sp>
   <sp>
    <speaker id="המקום">
     המקום
    </speaker>
    – כפר בדרומה של אנגליה;
    – ההוה.
   </sp>
   <sp>
    שעת הבוקר העשירית.
   </sp>
   <sp>
    מול הרואים – דרך-כפר, גדורה משני עבריה, הולכת וצרה, עד שאובדת במרחק.
מימין – בית אוריאל – גזוזטרה עטופה ירק עם מקלעת ציצים תכולים. בעד פתח
הגזוזטרה ודרך החורים בסבכי הירק נראים כסאות-נדנדה ושלחן קטן. בכותל הסמוך
נראים שני חלונות פתוחים עם חצאי וילונות לבנים. כל הבית מסויד לבן.
   </sp>
   <sp>
    משמאל, מעבר לגדר הנמוכה – כר נרחב וירוק שוכן לחוף נהר מתפתל. פה ושם –
אילנות בודדים ובתים לבנים.
   </sp>
   <sp>
    בעשב הגבוה כחצי קומת איש באים וחולפים בחורים ובחורות במלבושי קיץ
ומגבעות-קש רחבות, בידיהם כדים או דליים קטנים, מלקטים אדמומיות אחדים מהם
– לא הרחק מן הגדר, למול בית אוריאל. ממקומם נשאים קולות בלתי-ברורים.
   </sp>
   <sp>
    במשך כל המערכה הראשונה עננים קלים שטים ועוברים על פני שׁמי-התכלת ומשנים
לרגעים גווני הירק כל פני הכּר, במשחק אורות וצללים.
   </sp>
   <sp>
    הדלת בעומק הגזוזטרה נפתחת. יוצא , אדם צעיר, ממוצע הקומה ובעל
כתפים רחבות וקטועות. פניו שזופים ונקיים, ללא בהרת, ועיניו מביטות נכחן.
בשערו השחור, המסֻפר, זרקה שיבה. הוא לבוש כתונת-מלחים לבנה.
   </sp>
   <sp>
    <speaker id="אוריאל (עומד בפתח הגזוזטרה, מביט אל הכר הירוק שלמולו).">
     אוריאל (עומד בפתח הגזוזטרה, מביט אל הכר הירוק שלמולו).
    </speaker>
    גשם-ברכה
ירד הלילה, וראה זה האדמומיות הנוהרות לאור החמה! ואני… חלום של אדמומיות
חלמתי הלילה…
   </sp>
   <sp>
    <speaker id="מרים">
     מרים
    </speaker>
    (בת ט"ז, בתלבושת תלמידה, יוצאת מתוך הבית, קומקום-פחים בידה,
עולצת לקראת האור). חלום חלמת, אחי, ולי לא הגדת!
   </sp>
   <sp>
    <speaker id="אוריאל">
     אוריאל
    </speaker>
    (נרתע, פונה אליה). אי שובבה, מה הבעתיני! ואני אמרתי כי עוד
תישני.
   </sp>
   <sp>
    <speaker id="מרים.">
     מרים.
    </speaker>
    לישון – בבוקר זה, שעה שכל בני הכפר פשטו בשדות, ללקט אדמומיות!
   </sp>
   <sp>
    <speaker id="אוריאל">
     אוריאל
    </speaker>
    . ותחת כל מדרך-כף-רגל נגר דם הגרגרים האדמונים…
   </sp>
   <sp>
    <speaker id="מרים.">
     מרים.
    </speaker>
    רואה אתה קומקום זה שבידי? מלא אביאהו אליך בעד שעה. אך ספּר נא
לי את חלומך טרם אלך.
   </sp>
   <sp>
    <speaker id="אוריאל">
     אוריאל
    </speaker>
    . ילדה שכמוך שמא לא תבין דברי חלומות?
   </sp>
   <sp>
    <speaker id="מרים">
     מרים
    </speaker>
    . ילדה שכמותי? (עומדת על בהונות רגליה). ראה, הן גבוהה אני ממך!
(חובקת אותו). הלא תספר?
   </sp>
   <sp>
    <speaker id="אוריאל">
     אוריאל
    </speaker>
    (שוחק). ניחא. כלום אפשר לסרב לך? (רציני). בחלומי, והנה צמאתי
מאד. ואבוא אל שדה נרחב; והשדה זרוע כולו אדמומיות, למאות ולאלפים – קטנות
וגדולות, ירקרקות ואדומות…
   </sp>
   <sp>
    <speaker id="מרים">
     מרים
    </speaker>
    . כשדה אשר למולנו, ממש!
   </sp>
   <sp>
    <speaker id="אוריאל.">
     אוריאל.
    </speaker>
    ואתנפל עליהן בצמאי הגדול, ואהי הולך וקוטף, הולך ומלקט אל תוך
פי, עד כי אדמו שפתי מדם-עסיסן, ואיעף מלקט…
   </sp>
   <sp>
    <speaker id="מרים">
     מרים
    </speaker>
    . מִלקֻט עיפת! מִלקט אדמומיות!
   </sp>
   <sp>
    <speaker id="אוריאל">
     אוריאל
    </speaker>
    . ויהי עם בוא השמש, וצמאי לא חלף עוד, ואכרע על ברכי ואתפלל:
אלהים, הנה עוד מעט וערב היום – והאדמומיות רבו עוד. איכה ארוה את צמאי
הגדול?
   </sp>
   <sp>
    ויהי בהתפללי, והנה קרבו האדמומיות מכל קצות השדה אחת אל אחת, עד כי קרבו
מאד, ותבלע אחת את אחת, ולא נותרה בלתי אם אדמומיה אחת, גדולה ויפה,
ככתר-מלכים.
   </sp>
   <sp>
    <speaker id="מרים">
     מרים
    </speaker>
    (מדלגת). אח, יודעת אנכי את הסוף: הכתר בודאי ששמת בראשך?
   </sp>
   <sp>
    <speaker id="אוריאל">
     אוריאל
    </speaker>
    (נוגה). לא… כאשר קרבתי אליה – ותמוג כענן.
   </sp>
   <sp>
    <speaker id="מרים">
     מרים
    </speaker>
    . (ברוגז). וזה מקלקל את כל החלום הנאה!
   </sp>
   <sp>
    <speaker id="אוריאל">
     אוריאל
    </speaker>
    . כן, אחותי. “זה מקלקל את כל החלום הנאה”.
   </sp>
   <sp>
    <speaker id="מרים">
     מרים
    </speaker>
    (נושקת לאחיה) אין דבר, אחא. מיד אביא לך הרבה-הרבה אדמומיות.
והיו לרוות צמאך (קופצת ורצה אל הגדר, מטפסת עליה). רק חכה לי שעה קלה!
(אוריאל שוחק, נכנס הביתה. מירכתי ביתו מתגלים יצחק וחוה, לבושים בגדים
פשוטים ונקיים, המעידים על אמידות של אכרים).
   </sp>
   <sp>
    <speaker id="יצחק">
     יצחק
    </speaker>
    (מרים מקלו כלפי הגזוזטרה, ואחר כך אל כר האדמומיות). מסופקני
מאד, אם נמצא את אוריאל בביתו בשעה זו. כל בני-הנעורים הרי הם בכר, מלקטים
אדמומיות.
   </sp>
   <sp>
    <speaker id="חוה">
     חוה
    </speaker>
    . טעית הפעם. יקירי. אין אוריאל מתרועע עם בחורי הכפר.
   </sp>
   <sp>
    <speaker id="יצחק">
     יצחק
    </speaker>
    זאת ידעתי. אלא שבתנו גם היא במלקטים.
   </sp>
   <sp>
    <speaker id="חוה">
     חוה
    </speaker>
    . ואת מנין לו לדעת? רות לא הגידה לו מראש, ביישנית שכמותה. – ועוד
עלינו לדבר בה אל אוריאל!
   </sp>
   <sp>
    <speaker id="יצחק">
     יצחק
    </speaker>
    (משתעל). המ… נקל לי לדבר אל שוטר הכפר עשר פעמים. מאשר אליו
אחת.
   </sp>
   <sp>
    <speaker id="חוה">
     חוה
    </speaker>
    . הן לא דוב שכול הוא – והוא אוהב את רות!
   </sp>
   <sp>
    <speaker id="יצחק">
     יצחק
    </speaker>
    . בלחישה אגלה לך, חוה, כי אין נפשי נוחה מכל הענין.
   </sp>
   <sp>
    <speaker id="חוה">
     חוה
    </speaker>
    . מאיזה ענין?
   </sp>
   <sp>
    <speaker id="יצחק">
     יצחק
    </speaker>
    . הוה אומר, מן השידוך. לא אכר הוא אוריאל ולא בן-אכרים. מן הכרך
בא.
   </sp>
   <sp>
    <speaker id="חוה">
     חוה
    </speaker>
    . הרי לך חסרון חדש: מן הכרך בא! או אולי לא נאה לך להשתדך עם
בן-עשירים?
   </sp>
   <sp>
    <speaker id="יצחק">
     יצחק
    </speaker>
    . זאת לא זאת, אבל… (לתוך אזנה). לי נדמה, כי אין ברוחו נכונה.
   </sp>
   <sp>
    <speaker id="חוה">
     חוה
    </speaker>
    (נרתעת). הרחמן יצילנו! היודע אתה מה שאתה סח, יצחק? אם אין אני
טועה, אין ברוחך אתה נכונה!
   </sp>
   <sp>
    <speaker id="יצחק">
     יצחק
    </speaker>
    . הן ידעתי, כי לעולם לא אצדק בעיניך. אבל אמרי נא לי: את לא השגחת
בזה, שאינו נוהג כדרך בני-אדם מן הישוב?
   </sp>
   <sp>
    <speaker id="חוה">
     חוה
    </speaker>
    . אלא כיצד הוא נוהג?
   </sp>
   <sp>
    <speaker id="יצחק">
     יצחק
    </speaker>
    . שוי בנפשך: בחור בא מן הכרך, ענין אין לו בכל המקום הזה, והרי
הוא קונה לו אחוזה בכפרנו, סתם. לשם גידול פרחים.
   </sp>
   <sp>
    <speaker id="חוה">
     חוה
    </speaker>
    . ומה בכך? מדוע לא יעשה כן?
   </sp>
   <sp>
    <speaker id="יצחק">
     יצחק
    </speaker>
    . אבל התכלית! מה היא
    ו של דבר? מה יעשה בפרחיו הרבים?
אילו נטע, לפחות, עץ נושא פרי! ועוד אחת אגלה לך: אילו היה כאחד האדם, כי
אז מצא לו בתולה נאה ומלומדת בכרך. בת-אכרים למה לו?
   </sp>
   <sp>
    <speaker id="חוה">
     חוה
    </speaker>
    (בשאט). אכן נדדה שנתך הלילה, יצחק. (נאנחת). בין כה וכה, אחרת
המועד, בעלי הטוב רות שלנו הרי היא כצל נהלכת מיום שהכירה את אוריאל.
   </sp>
   <sp>
    <speaker id="יצחק">
     יצחק
    </speaker>
    . הזמר הזה שמענו, גם שמענו! (בבטול). כל הבנות שבכפר מתאנחות אל
אוריאל, פתיות שכמותן.
   </sp>
   <sp>
    <speaker id="חוה">
     חוה
    </speaker>
    (בשחוק קל, מתוך אהבה). התזכור, גם בנות כפרי, שם בצפון, היו
מתאנחות מדי בואך להתארח בית-אבי. והן הן פתיות היו: כי כלום גבר אתה? אלא
שתלתליך היו קונים את לבן…
   </sp>
   <sp>
    <speaker id="יצחק">
     יצחק
    </speaker>
    (מעביר ידו על ראשו הקרח כמעט). מה שייך? תלתלים היו לי בימי
עלומי את כה אהבת ללטפם, התזכורי? וכעת – (מפסיק פתאום, כשעיניו לטושות:
בקצה דרך הכפר אשר למול הרואים מתגלית דמות אשה גבוהה בתגא אדומה וצעיף לבן
מכסה את פניה. זו עומדת, כשכנפי צעיפה מתנפנפות ברוח, וכמו מבררת דרכה.
עיני יצחק מלוות את תנועות הזרה בהתענינות מרובה). תמהני מי זאת, חוה?
   </sp>
   <sp>
    <speaker id="חוה">
     חוה
    </speaker>
    (לא ראתה את הזרה) מה לך, יצחק? באיזה עולם הנך? (צופה לצדו ותופסת
בתנועה אינסטינקטיבית את ידו). ראה נא ראה. מה מציאה מצאת להתבונן בה! הרי
זו עוברת-אורח בודאי, מן הצועניות. (באותו הרגע, הזרה כמו נחמה פתאום על
דרכה, חוזרת במהירת על עקבה ונעלמת).
   </sp>
   <sp>
    <speaker id="יצחק">
     יצחק
    </speaker>
    . מן הצועניות? (כחולם( כאֵלו אינן עוברות דרך כפרנו. (מעביר ידו
על ראשו ומתבונן בגנבה אל אשתו. מתנער). מה זה עלה על דעתי! זוגתי. כמה
שערות עוד נשארו בראשי? (קול צעדים מפנים הבית).
   </sp>
   <sp>
    <speaker id="חוה">
     חוה
    </speaker>
    . הס, הס! לו שמענו אדם, לחסרי דעת חשבנו. כתינוקות בני יומם, ממש!
(מתקנת מטפחתה. יצחק מחליק דש מעילו ואינו יודע מה לעשות בגופו. דלת הבית
נפתחת; אל הגזוזטרה יוצא
    , בא ועומד בפתחה, אינו מרגיש בשני
האורחים העומדים מן הצד, מתבונן בכר האדמומיות. יצחק משתעל).
   </sp>
   <sp>
    <speaker id="אוריאל">
     אוריאל
    </speaker>
    (פונה לעבר האורחים). אה, אבא ואמא של רות בוקר טוב, בוקר טוב!
השלום? אך למה תעמדו מרחוק? עלו אתי אל הגזוזטרה! (חוה עולה ויצחק אחריה).
ומה שלומה של רותי? שבו! (שניהם יושבים, אוריאל עומד עליהם). זה יומים לא
ראיתי את רות הקטנה.
   </sp>
   <sp>
    <speaker id="יצחק">
     יצחק
    </speaker>
    . שלום לה לקטנה. (אל אשתו). הבחורים בזמן הזה! אינם מתביישים כלל
לשאול. (אל אוריאל). אני… כמה מיני תחבולות היה עלי לחבל כדי להסב את
הדבור על כלתי. אשתי זו במשמעות.
   </sp>
   <sp>
    <speaker id="אוריאל">
     אוריאל
    </speaker>
    (בשחוק). בטוח אני כי גם דבר אהבתך לא גלית לפניה מעולם.
   </sp>
   <sp>
    <speaker id="יצחק">
     יצחק
    </speaker>
    . המ… מה שייך? (מתקשה). העיקר הוא… לשון ארוכה יש לו לשור,
ואינו יודע לדבר כן. (לאשתו). את יודעת למה אני מתכוין.
   </sp>
   <sp>
    <speaker id="חוה">
     חוה
    </speaker>
    (מסמיקה). אח, דברים בטלים שלך! (מושכת לבעלה בשרוולו. חרש). הן לא
באת לדבר כאן דברי מליצות (מרימה קולה, מתקשית). היה בדעתנו… לדבר אתך.
אוריאל,על… על… (מביטה בתחנונים אל בעלה).
   </sp>
   <sp>
    <speaker id="יצחק">
     יצחק
    </speaker>
    . עוברים היינו זה עתה במשעול אשר בין שדך לחוף (מראה לעבר שבאו
משם). שם מאחורי הבית. הגלים מתגלגלים להם, כנהוג! – ואמרתי אני לה, לאשתי
במשמעות: הבה נכנס אל אוריאל ונשוחח שעה קלה. מה שייך? הן מחותנים אנו
במקצת.
   </sp>
   <sp>
    <speaker id="חוה">
     חוה
    </speaker>
    . ודאי, מחותנים. (לבעלה, חרש). גמור, יש לקבוע יום החתונה…
   </sp>
   <sp>
    <speaker id="אוריאל">
     אוריאל
    </speaker>
    . ודאי, מחותנים אנו. ומה הוא איפוא הענין?
   </sp>
   <sp>
    <speaker id="מרים">
     מרים
    </speaker>
    (מתרוממת פתאום מאחורי הגדר שמנגד. אדמומיות מבצבצות מתוך
קומקומה, סנטרה משוח אדום בעסיסן). קוּקו!
   </sp>
   <sp>
    <speaker id="אוריאל">
     אוריאל
    </speaker>
    . אי שובבה! גשי הנה. (יצחק נושם ברווחה).
   </sp>
   <sp>
    <speaker id="מרים">
     מרים
    </speaker>
    (מדלגת על הגדר, רצה אל הגזוזטרה). ראה כמה אדמומיות לקטתי –
אמרתי לך קודם! (רואה את האורחים). אח, ראה מי כאן! (מעמידה את הקומקום על
כסא וחובקת בבת-אחת את ידי יצחק וחוה, השמחים לקראתה). הן מיד תבוא גם רות
הנה!
   </sp>
   <sp>
    <speaker id="אוריאל">
     אוריאל
    </speaker>
    (בהתעוררות). הראית אותה בכר? (יצחק וחוה מתלחשים).
   </sp>
   <sp>
    <speaker id="מרים">
     מרים
    </speaker>
    . כן, הרי היא מלקטת שם.
   </sp>
   <sp>
    <speaker id="אוריאל">
     אוריאל
    </speaker>
    . היכן?
   </sp>
   <sp>
    <speaker id="מרים">
     מרים
    </speaker>
    (מצביעה). רואה אתה שם, שם, שלש בחורות קטנטנות? האחת בשמלת-התכלת
היא רות. שם גם דינה. דינה העליזה. אח, היא יודעת לשיר כה יפה!
   </sp>
   <sp>
    <speaker id="אוריאל">
     אוריאל
    </speaker>
    (מהרהר). דינה זו מי היא? (זוכר מה לפתע, בתמיהה). שמה דינה, את
אומרת?
   </sp>
   <sp>
    <speaker id="חוה">
     חוה
    </speaker>
    . האמנם לא ספרה לך רות עדיין? בת אחי היא, שבאה מן הכרך לבקרנו.
   </sp>
   <sp>
    <speaker id="מרים">
     מרים
    </speaker>
    . ותשהה כאן עד יום חתונתה של רות (הזקנים מחליפים מבטים שמחים),
אם לא יגרשנה דודה קודם, היא אומרת.
   </sp>
   <sp>
    <speaker id="יצחק">
     יצחק
    </speaker>
    . מה שייך? פרא אדם שכמותה! (חוה לוחשת מה על אזנו). כן, במה איפוא
היינו מסיחים, אוריאל?
   </sp>
   <sp>
    <speaker id="אוריאל">
     אוריאל
    </speaker>
    (מתעורר). כן, כמעט ששכחתי כי דברים לכם אלי. נבוא פנימה. את,
מרים, תשארי כאן, ותקדמי פני האורחות (פותח הדלת לפנים הבית, מכניס את
האורחים ונועל הדלת אחריו).
   </sp>
   <sp>
    <speaker id="מרים">
     מרים
    </speaker>
    . אתמהה, איזו ענינים יש להם שם? (מהרהרת רגע). והבחורות טרם באו
(מתבוננת לעברים, מקשיבה. בדרך-הכפר מתגלית שוב הזרה לוטת-הפנים). זאת מי
היא? (יורדת במרוצה מדרגות הגזוזטרה). מה נחמדה היא בתגא האדומה! (הזרה
פושטת למול מרים זרועות חשופות למחצה, ואולם כאשר תקרב מרים לעברה, תתרחק
היא. וכשמרים במרחק צעדים אחדים מן הגזוזטרה, הלזו פונה לה עורף, כשהיא
מגלה מחלפות-זהב ארוכות, ונעלמת שוב. מרים עולה בלי חמדה שוב אל הגזוזטרה,
כשהיא מחזירה לרגעים את פניה עם עינים נוהות למקום שם נעלמה הזרה. – מכר
האדמומיות קולות שירה עמוּמים נשאים. אחד אחד מתגלים משם בחורים ובחורות;
ככל שהם מוסיפים לבוא, קולותיהם מתחזקים והולכים. מרים שקועה במחשבותיה,
כלא שומעת, נשענת אל אחד מעמודי הגזוזטרה ועיניה צופות למרחק, כשהיא עונה
חרש לקטעי שירה הנשאים מן הכר):
   </sp>
   <sp>
    שְׁלֹשִׁים יוֹם,
   </sp>
   <sp>
    רַק שְׁלֹשִׁים יוֹם,
   </sp>
   <sp>
    אַדְמוּמִיּוּת תִחְיֶינָה…
   </sp>
   <sp>
    שְׁלֹשִׁים יוֹם,
   </sp>
   <sp>
    רַק שְׁלֹשִׁים יוֹם –
   </sp>
   <sp>
    אַחַר הֵן תִּכְלֶינָה!
   </sp>
   <sp>
    (המלקטים מתקבצים ובאים אחד אחד אל הגדר).
   </sp>
   <sp>
    <speaker id="בחור א'">
     בחור א'
    </speaker>
    . הסו: מרים נרדמה על הגזוזטרה. (מרים מזדקפת). תסלחי נא, מרים,
אמרי כי נרדמת, השלום לאוריאל אחיך?
   </sp>
   <sp>
    <speaker id="מרים">
     מרים
    </speaker>
    . שלום לו. הדבר לך אליו?
   </sp>
   <sp>
    <speaker id="בחור ב'">
     בחור ב'
    </speaker>
    . מה לו, כי יחבא בחדרים? האדמומיות כה רבו!
   </sp>
   <sp>
    <speaker id="בחורה א">
     בחורה א
    </speaker>
    . אילו ידע אוריאל כי רות אתנו…
   </sp>
   <sp>
    <speaker id="בחורה ב'">
     בחורה ב'
    </speaker>
    . החרישי, פטפטנית.
   </sp>
   <sp>
    <speaker id="בחורה ג'">
     בחורה ג'
    </speaker>
    (בלחש). מה הקולות האלה? הלא רות מאחרינו.
   </sp>
   <sp>
    <speaker id="בחורה א'">
     בחורה א'
    </speaker>
    . (בלחש). וכי מתביישת היא?
   </sp>
   <sp>
    <speaker id="בחורה ד'">
     בחורה ד'
    </speaker>
    . (בוררת אצבעותיה). אילו אני הייתי במקום רות! לא הייתי
מתביישת… לא הייתי מעלימה את אשרי מאיש!
   </sp>
   <sp>
    <speaker id="בחורה א'">
     בחורה א'
    </speaker>
    . (באנחה). אילו במקום רות היינו!
   </sp>
   <sp>
    <speaker id="בחור א'">
     בחור א'
    </speaker>
    מה לכן, בחורות, מתלחשות? עוד הדרך רב – עבורנה את הגדר!
(הבחורות מטפסות ועולות. הבחורים באים לעזרתן. מיד כולם עומדים מעבר השני,
מול פתח הבית. בתוך החצר נותרו שתים).
   </sp>
   <sp>
    <speaker id="בחור א'">
     בחור א'
    </speaker>
    . רות. דינה, למה תפגרנה?
   </sp>
   <sp>
    <speaker id="דינה">
     דינה
    </speaker>
    (כבת כ"ה, גבוהה, פניה סגלגלים עם עינים שחורות וצוחקות. מושכת
בידה את
    , ממוצעת-הקומה, לה פני אפרסק, ונוגה עצב לעיניה השקטות).
בואי, רות ונעבורה: נפשי יוצאת להכיר את אוריאל שלך!
   </sp>
   <sp>
    <speaker id="רות">
     רות
    </speaker>
    (מתחננת), נלקטה נא עוד מעט, ראי, עוד לא מלאתי את כדי אף עד
החצי…
   </sp>
   <sp>
    <speaker id="בחורים ובחורות">
     בחורים ובחורות
    </speaker>
    . חה-חה. ביישנית שכמוך! אנו לא נפריע בעדך, אל תיראי.
הרי אנו מסתלקים. שלום רב! (יורדים בדרך בצחוק ושיר):
   </sp>
   <sp>
    שְׁלֹשִׁים יוֹם,
   </sp>
   <sp>
    רַק שְׁלֹשִׁים יוֹם,
   </sp>
   <sp>
    אַדְמוּמִיּוּת תִחְיֶינָה…
   </sp>
   <sp>
    שְׁלֹשִׁים יוֹם,
   </sp>
   <sp>
    רַק שְׁלֹשִׁים יוֹם –
   </sp>
   <sp>
    אַחַר הֵן תִּכְלֶינָה!
   </sp>
   <sp>
    <speaker id="אוריאל">
     אוריאל
    </speaker>
    (יוצא מתוך הבית עם הורי רות, שפניהם מאירות). מי שם, מרים?
(נושא עיניו אל הגדר, רואה את השׁתים וממהר אליהן. באותה שעה יצחק וחוה
מתחמקים והולכים בדרך שבאו. מרים נכנסת מתוך זמר חרישי לפנים הבית). שלום
לך, רות שלי.. (מתבונן בדינה, לנפשו). אי אפשר! אבל שמה דינה! דינה… הכה
נשתנתה דינה? (אל רות). הזאת בת-דודך אשר אמרת?
   </sp>
   <sp>
    <speaker id="דינה">
     דינה
    </speaker>
    . אני אני היא. ואתה – חתן דנן? (מושיטה לו ידה ומשיבה אותה אחור,
הלומה). אתה זה!
   </sp>
   <sp>
    <speaker id="רות">
     רות
    </speaker>
    . כן, זהו. למה כה חרדת? (צוחקת). האמנם כה נורא הוא בעיניך?
   </sp>
   <sp>
    <speaker id="דינה">
     דינה
    </speaker>
    (נבוכה). אין דבר… (מבליגה). ובכן
    זה, אוריאל?
   </sp>
   <sp>
    <speaker id="אוריאל">
     אוריאל
    </speaker>
    (מביט לתוך עיניה). אני.
   </sp>
   <sp>
    <speaker id="דינה">
     דינה
    </speaker>
    . ואותך זה אהבה קרובתי הקטנה?
   </sp>
   <sp>
    <speaker id="אוריאל">
     אוריאל
    </speaker>
    (צוחק). כאשר תראינה עיניך.
   </sp>
   <sp>
    <speaker id="דינה">
     דינה
    </speaker>
    . כן… לי היה לבה של רות כל הימים, ועתה אתה באת וגזלת אותה כולה
לעצמך. אף קרן-זוית קטנה לא הואלת להשאיר לי בלבבה?
   </sp>
   <sp>
    <speaker id="רות">
     רות
    </speaker>
    (בתוכחה). למה תדברי כדברים האלה, דינה? זה עתה התודעת לאיש, וכבר
את מתקוטטת עמו!
   </sp>
   <sp>
    <speaker id="דינה">
     דינה
    </speaker>
    . “זה עתה התודעתי לאיש”! ולוא יהי כן, כסבורה את, שאראה אדם זר בא
וגוזל משלי, ואחרישה?
   </sp>
   <sp>
    <speaker id="אוריאל">
     אוריאל
    </speaker>
    . הגני על שלך, במטותא. אולם טרם תלחמי בי, תני לי ידך – וגם את,
רות! – ואעבירכן את הגדר. הרי אחותי ודאי מכינה שם טה בשבילנו. (הוא מרים
את השתים תנופה אחת ומעמידן מעבר לגדר).
   </sp>
   <sp>
    <speaker id="דינה">
     דינה
    </speaker>
    (בלחש). מה חזקת מאז, אוריאל! לא אוסיף לריב עמך עוד… נכרות
ברית שלום, הלא? (מושיטה ידה, ללחיצת יד אוריאל. היא נרתעת לאחוריה). אל
אלהים, הלחיצה – לחיצת יד נפח! (עיני רות נשאות מלאות אור, אל אוריאל). אלה
הם חיי כפר…
   </sp>
   <sp>
    <speaker id="מרים">
     מרים
    </speaker>
    (מופיעה בפתח הגזוזטרה). רות, דינה, אוריאל! השלחן ערוך לטה.
(אוריאל חובק בימינו גזרתה של רות, ובשמאלו יד דינה, מובילן אל הגזוזטרה).
הן ידע אוריאל, שאני מכינה טה בשבילכם!
   </sp>
   <sp>
    <speaker id="אוריאל">
     אוריאל
    </speaker>
    (בצחוק). עמדתי למשפט, אחותי, ואחר עד עתה..
   </sp>
   <sp>
    <speaker id="דינה">
     דינה
    </speaker>
    (מבליגה). אנא, אל תמנה מספר לשטויותי! ואת אל תאזיני לו, מרים.
הרי הבטחת לי להראות את ביתכם ואת הגן.
   </sp>
   <sp>
    <speaker id="מרים">
     מרים
    </speaker>
    . לאחר שתית הטה.
   </sp>
   <sp>
    <speaker id="אוריאל">
     אוריאל
    </speaker>
    . דרך אגב, היכן הם אבא ואמא של רותי?
   </sp>
   <sp>
    <speaker id="דינה">
     דינה
    </speaker>
    . שמא מתגעגע אתה על דודתי הזקנה! ברות לא די לך? (בתקיפות,
למרים). אני הולכת לראות את הגן.
   </sp>
   <sp>
    <speaker id="אוריאל">
     אוריאל
    </speaker>
    (יושב עם רות על כסא-נדנדה). הלא תשובנה מיד?
   </sp>
   <sp>
    <speaker id="דינה">
     דינה
    </speaker>
    . לא נתמהמה, אדוני. בכל אופן נדפוק על הדלת, לכשנשוב… (בורחת
בצחוק לפנים הבית, מרים אחריה).
   </sp>
   <sp>
    <speaker id="אוריאל">
     אוריאל
    </speaker>
    . הן יש חדשה, רותי.
   </sp>
   <sp>
    <speaker id="רות">
     רות
    </speaker>
    (נושאת עיניה אליו). חדשה? (נבוכה). הורי היו כאן…
   </sp>
   <sp>
    <speaker id="אוריאל">
     אוריאל
    </speaker>
    . רצונם לקבוע יום חתונתנו – לחודש הבא.
   </sp>
   <sp>
    <speaker id="רות">
     רות
    </speaker>
    (חרדה). לחודש הבא? (מורידה עיניה). הם מפחדים מפניך, אוריאל שלי.
   </sp>
   <sp>
    <speaker id="אוריאל">
     אוריאל
    </speaker>
    . יודע אני. על כן יש ברצונם לאסור את שנינו.
   </sp>
   <sp>
    <speaker id="רות">
     רות
    </speaker>
    (נלחצת עליו. חרש). אני רוצה… להאסר, אורי.
   </sp>
   <sp>
    <speaker id="אוריאל">
     אוריאל
    </speaker>
    (מנשק את שערה). יונתי רוצה שובך, להשכין אשרה בתוכו. (מרים
ראשה המורד אל מול פניו). מה זאת? מה הדמעות האלה בעיניך? (צלצול צחוקה של
דינה בוקע מעבר לבית).
   </sp>
   <sp>
    <speaker id="רות">
     רות
    </speaker>
    . דינה… היא כה עליזה!
   </sp>
   <sp>
    <speaker id="אוריאל">
     אוריאל
    </speaker>
    . ידעתי. דמה נסער תמיד.
   </sp>
   <sp>
    <speaker id="רות">
     רות
    </speaker>
    . יש ואני מקנאה בה. תמיד שמחה, ללא דאגה. “כי מחר נמות”, היא
מתלוצצת… הוי, אוריאל, האמנם היום הוא העיקר, ללא אתמול ולא מחר?
   </sp>
   <sp>
    <speaker id="אוריאל">
     אוריאל
    </speaker>
    . אינני יודע. אני אהבתי את היום, אולם נדמה לי, כי הוא אינו יפה
בלא האתמול המאפיל עליו, ואיננו שלם בלי המחר הקורן מתוכו… ומי יציב
גבולות זמנים לאמר: מכאן ועד כאן הוא ההוה? (מתעורר פתאום, מתבונן אל רות).
ולמה תשאלי?
   </sp>
   <sp>
    <speaker id="רות.">
     רות.
    </speaker>
    אין דבר…
   </sp>
   <sp>
    <speaker id="אוריאל.">
     אוריאל.
    </speaker>
    “אין דבר”? אין דרכך לענות כך… וגם לא לשאול כך!
   </sp>
   <sp>
    <speaker id="רות">
     רות
    </speaker>
    . לבי חרד, אוריאל.
   </sp>
   <sp>
    <speaker id="אוריאל">
     אוריאל
    </speaker>
    (מלטף שערותיה). לבך חרד, רותי. – למה לבך חרד?
   </sp>
   <sp>
    <speaker id="רות">
     רות
    </speaker>
    . אינני יודעת. אלא משבאה דינה מן הכרך, באו ספקות עמה. יודעת היא
כה הרבה: חמש פעמים אהבה, והיתה אוהבת עוד פעם ששית. היא אומרת, אילו נקרא
האיש לפניה. כלום אפשר לאהוב פעמַים, אוריאל?
   </sp>
   <sp>
    <speaker id="אוריאל">
     אוריאל
    </speaker>
    . (ברצינות). בחיי הכרך מצוי…מרוצת החיים בכרך היא מזורזת כל
כך, והיא עושה את בני-האדם כה קטנים, וחייהם כה דלים: אם אין ברצונך לחיות
את חייהם, להסחף עם הזרם, עליך לצאת מתוך הזרם… (מתוך הרהורים). על כן
יצאתי גם אני מתוכו.
   </sp>
   <sp>
    <speaker id="רות">
     רות
    </speaker>
    . ברחת, אוריאל?
   </sp>
   <sp>
    <speaker id="אוריאל">
     אוריאל
    </speaker>
    . כן, ברחתי; ובורחים גם אחרים. כי אין בימינו גבורים לשוט נגד
הזרם
    הזרם. (בקדרות). ואני אהבתי בכרך – יודעת את, רותי ושמה
היה… (לנפשו) אך למאי נפקא מינה?
   </sp>
   <sp>
    <speaker id="רות">
     רות
    </speaker>
    (חרש). אה הגדת לי הכל.
   </sp>
   <sp>
    <speaker id="אוריאל">
     אוריאל
    </speaker>
    (במרירות). אבל ריח בית-החרושת היה נודף מאהבתי. ראשי היה סחרחר
במחול האופנים. ומשעזבתי את הכרך, פג מלבי הכל, עד… עד שפגשתי אותך,
רותי!
   </sp>
   <sp>
    <speaker id="רות">
     רות
    </speaker>
    (נלחצת אליו). אוריאל שלי!
   </sp>
   <sp>
    <speaker id="אוריאל">
     אוריאל
    </speaker>
    . ולמה תחרדי, צפורי?
   </sp>
   <sp>
    <speaker id="רות">
     רות
    </speaker>
    . איני יכולה לברר לעצמי… הן לא תכעס, אוריאל, אם אומר דבר הבאי?
   </sp>
   <sp>
    <speaker id="אוריאל">
     אוריאל
    </speaker>
    (צוחק). מובן.
   </sp>
   <sp>
    <speaker id="רות">
     רות
    </speaker>
    . נדמה לי… לפעמים… הן אני נערה כפרית, פשוטה – ואתה, אתה כנשר
אשר במרומים! יבוא יום, ואתה…
   </sp>
   <sp>
    <speaker id="אוריא">
     אוריא
    </speaker>
    ל (קם. אינו נותן לה לגמור). מי נתן רעיון זה בלבך?
   </sp>
   <sp>
    <speaker id="רות">
     רות
    </speaker>
    . (מתחננת). אל תכעס, אוריאל, הן הבטחתני. אני פתיה! יודעת אני, כי
אין לך מלבדי עוד. (נקישה בדלת, בלוית צחוק עצור).
   </sp>
   <sp>
    <speaker id="אוריאל">
     אוריאל
    </speaker>
    . לבוא! (מרים ודינה באות, שתיהן צוחקות).
   </sp>
   <sp>
    <speaker id="דינה">
     דינה
    </speaker>
    . אה, רות יקירתי, לו ראית מה שראינו אנחנו זה עתה! (מתבוננת ברות,
רצינית). כאן נפל דבר בהעדרנו, מרים: אסור לעזוב ילדים לבדם! (מתבוננת
באוריאל ורות חליפות). מה היה, מר אוריאל?
   </sp>
   <sp>
    <speaker id="אוריאל">
     אוריאל
    </speaker>
    . לא כלום. רות שלי מפחדת מפני הרוחות (חובק את רות). העוד
תפחדי, רותי? (רות נלחצת אליו).
   </sp>
   <sp>
    <speaker id="מרים">
     מרים
    </speaker>
    (קופצת). ראו, ראו, הנה הופיעה שוב!
   </sp>
   <sp>
    <speaker id="שלשתם">
     שלשתם
    </speaker>
    . מי?
   </sp>
   <sp>
    <speaker id="מרים">
     מרים
    </speaker>
    . זו שהיתה כאן הבוקר. האשה בתגא האדומה! (מצביעה אל קצה הדרך).
הראיתם דמות נחמדה כזו מימיכם? וראו פניה, לוטים בצעיף!
   </sp>
   <sp>
    <speaker id="אוריאל">
     אוריאל
    </speaker>
    (לאחר הסתכלות רגע). ברי, איננה מבנות הכפר.
   </sp>
   <sp>
    <speaker id="רות">
     רות
    </speaker>
    . היא הולכת הנה.
   </sp>
   <sp>
    <speaker id="דינה">
     דינה
    </speaker>
    . לא, היא עומדת על מקום אחד
   </sp>
   <sp>
    <speaker id="מרים">
     מרים
    </speaker>
    . כמדומה אני, שהיא קוראת לנו… האם לא קראה לנו בתנועת-ידה?
   </sp>
   <sp>
    <speaker id="רות">
     רות
    </speaker>
    . לא, זו כנף הצעיף, שמתנפנף ברוח.
   </sp>
   <sp>
    <speaker id="אוריאל">
     אוריאל
    </speaker>
    . ומה איפוא נבטל זמננו? נלך, רצוני לראותה מקרוב. (יורד ממדרגות
הגזוזטרה).
   </sp>
   <sp>
    <speaker id="מרים">
     מרים
    </speaker>
    . שובה, אוריאל, הרי כבר נעלמה שוב.
   </sp>
   <sp>
    <speaker id="אוריאל">
     אוריאל
    </speaker>
    (עומד בחצי דרכו). נעלמה, ואני הן חפצתי לראותה!
   </sp>
   <sp>
    <speaker id="מרים">
     מרים
    </speaker>
    . היא כבר הופיעה פעם הבוקר. גם אז רק לרגע קל – ונעלמה…
   </sp>
   <sp>
    <speaker id="אוריאל">
     אוריאל
    </speaker>
    (כהד). ונעלמה…
   </sp>
   <sp>
    <speaker id="מרים">
     מרים
    </speaker>
    . צר לי כל כך! היא כה נהדרה בתגא האדומה – ואינה נותנת לנו לראותה
קרוב. לעולם לא תקרב!
   </sp>
   <sp>
    <speaker id="אוריאל">
     אוריאל
    </speaker>
    (מתבונן ברות ודינה חליפות, עונה כהד). לעולם לא תקרב…
   </sp>
   <sp>
    צהרים בהירים ושקטים.
   </sp>
   <sp>
    גבע קטן בכר האדמומיות, זרוע מרגריתות וחמאניות – במרכז הבימה. ערמות אחדות
לימין הכר והעשבים הנמוכים מעידים על קציר שחת, שחל לפני ימים אחדים. סמוך
לאחת הערמות מוטל עץ צעיר עקור-סער עם צמרת מוריקה עוד. מרחוק, לצד ימין,
בית אוריאל מלבין.
   </sp>
   <sp>
    על מצבת העץ העקור יושבת מרים, ומחרוזת אלמוגים אדומים לצוארה, קולעת זר של
מרגריתות. פניה לשמאל הבימה.
   </sp>
   <sp>
    <speaker id="מרים">
     מרים
    </speaker>
    . עוד מרגריתה אחת, והזר יהיה שלם. (מתבוננת סביבה). מה רבו הפרחים
בכר! לכל בני הכפר הם יספיקו לזרים… הנה מרגריתות שתים עולות מול ידי
ממש. – ולי הן די באחת. (קוטפת וקולעת המרגריתה האחת בזר, מרימה אותו מול
עיניה). יפה! זה למי? אח, יודעת אני למי אתננו… (צופיה לעברים, מרימה את
הפרח שנשאר. שרה חרש).
   </sp>
   <sp>
    אַתְּ, מַרְָּגִרִתָּה לְבָָנה שֶׁלִי,
   </sp>
   <sp>
    עִם לְבַב-הַזָּהָב!
   </sp>
   <sp>
    הֲלֹא תוֹאִילִי תַגִּידִי לִי,
   </sp>
   <sp>
    אִם הוּא אוֹתִי אָהָב?
   </sp>
   <sp>
    (אותה שעה אוריאל בא במתינות מבין ערמות-השחת, גלוי-ראש וחשוף-חזה. פניו
זועפים, וכולו אומר נדודי-לילה. שוכה ארוכה ולחה בידו, זוחלת על פני הקרקע
לפניו. רואה את אחותו ועומד תמה מאחריה, פוסח על שתי הסעפים. האחות אינה
משגחת בו. היא מוסיפה לזמר). אם הוא אותי אהב… אם הוא אותי אהב? (מרגשת
באוריאל, קופצת בצווחה). אוריאל! (משוה רגליה לברוח).
   </sp>
   <sp>
    <speaker id="אוריאל">
     אוריאל
    </speaker>
    (חוסם את דרכה). חכי רגע..
   </sp>
   <sp>
    <speaker id="מרים">
     מרים
    </speaker>
    . אתה היית כאן!
   </sp>
   <sp>
    <speaker id="אוריאל">
     אוריאל
    </speaker>
    . זה עתה באתי..
   </sp>
   <sp>
    <speaker id="מרים">
     מרים
    </speaker>
    . אתה שמעת הכל!
   </sp>
   <sp>
    <speaker id="אוריאל">
     אוריאל
    </speaker>
    . הרגעי נא, אחותי! (ברצינות). הן מעולם לא הסתרת ממני דבר –
ועתה! (מרים מורידה ראשה). כי אין לנו אב ואם אשר בחיקם נכבוש ראשינו, בשעה
שהלב מלא. (מלטף שערותיה). הן לא ישא איש לבדו את משא לבו, ואף כי ילדה
כמוך עתה. והאמנם גרוע אני בעיניך מן המרגריתה הקטנה הזאת, אשר
    שפכת את תפלתך?
   </sp>
   <sp>
    <speaker id="מרים">
     מרים
    </speaker>
    (חובקת ימינו בשתי ידיה). אחי! (אוריאל מורידה בזהירות על מצבת
העץ, ויושב חציו שכוב על העשב אצלה). כה טוב אתה, אוריאל, ואני רעה – רעה!
   </sp>
   <sp>
    <speaker id="אוריאל">
     אוריאל
    </speaker>
    . רעה? את רעה? אל נא, אחותי, תדברי סרה באחותי. אין ילדות רעות
בעולם.
   </sp>
   <sp>
    <speaker id="מרים">
     מרים
    </speaker>
    . חטאה אני, אריאל!
   </sp>
   <sp>
    <speaker id="אוריאל">
     אוריאל
    </speaker>
    . את – חטאה? אכן צחוק תעשי לי.
   </sp>
   <sp>
    <speaker id="מרים">
     מרים
    </speaker>
    . לא עת צחוק היא לי, אוריאל. (בתוכחה). ואתה מוסיף ללגלג עלי! עוד
ילדה אני בעיניך, כמו לפני שנה ושנתים. ואם אספר לך עתה מאשר נעשה פה (מורה
אל לבה), גם אז – רק תשק לי.. ותצחק.
   </sp>
   <sp>
    <speaker id="אוריאל">
     אוריאל
    </speaker>
    . (בוחן אותה בעיניו. לנפשו). לבדה, כתפוח-היער, גדלה לה; ועתה
הנה עברה את גבול הילדות. (מתעורר). לך הצדקה, אחותי, ולי בושת-הפנים, כי
אמנם ילדה ראיתיך לפני תמיד, ומסע הימים, ימיך, נסתר מנגד עיני… אזני
קשובה, אחותי.
   </sp>
   <sp>
    <speaker id="מרים">
     מרים
    </speaker>
    . אני מתביישת לספר, אוריאל. כה מתביישת!
   </sp>
   <sp>
    <speaker id="אוריאל">
     אוריאל
    </speaker>
    . אל נא, אחותי! אף הן לקחה אזני שמץ מסודך זה עתה, ועתה יקל
הספור עליך. מי הוא אותו המאושר, כי אדע?
   </sp>
   <sp>
    <speaker id="מרים">
     מרים
    </speaker>
    . לא זאת, לא זאת! את שמו אגיד לך פעם אחרת. (קמה מאצל אוריאל
ועומדת עליו, שמה אצבעה הקטנה על שפתה התחתונה). אבל עתה…
   </sp>
   <sp>
    <speaker id="אוריאל">
     אוריאל
    </speaker>
    . מה מכביד על לבך, אחותי?
   </sp>
   <sp>
    <speaker id="מרים">
     מרים
    </speaker>
    . הן אתה מלומד, אוריאל, וקראת הרבה בספרי חכמה?
   </sp>
   <sp>
    <speaker id="אוריאל">
     אוריאל
    </speaker>
    . נניח כי כן הוא.
   </sp>
   <sp>
    <speaker id="מרים">
     מרים
    </speaker>
    . ובספרים יש תשובות על הכל, האם לא כן?
   </sp>
   <sp>
    <speaker id="אוריאל">
     אוריאל
    </speaker>
    . ואולם מה היא שאלתך?
   </sp>
   <sp>
    <speaker id="מרים">
     מרים
    </speaker>
    (מהססת). לא תצחק?
   </sp>
   <sp>
    <speaker id="אוריאל">
     אוריאל
    </speaker>
    . לא אצחק.
   </sp>
   <sp>
    <speaker id="מרים">
     מרים
    </speaker>
    . ראה: אם תצחק, לא אוסיף לספר לך עוד מאומה!
   </sp>
   <sp>
    <speaker id="אוריאל">
     אוריאל
    </speaker>
    . לא אצחק, אחותי. מעולם עוד לא הייתי רציני כמו בשעה זו.
   </sp>
   <sp>
    <speaker id="מרים">
     מרים
    </speaker>
    . מוטב. ובכן, אמור לי: למה ברא אלהים בחורים ובחורות? (אוריאל
פורץ, למרות רצונו, בצחוק. פני מרים מסמיקות והיא מסיעה במבוכה את האלמוגים
על צוארה. בדמעות). אין אני יודעת לומר את מחשבותי!
   </sp>
   <sp>
    <speaker id="אוריאל">
     אוריאל
    </speaker>
    . אני בנתי לרעך. אלא שבטוי הדברים היה כה בלתי-צפוי! שאלת
המינים, כך קוראים לשאלתך “ספרי החכמה”.
   </sp>
   <sp>
    <speaker id="מרים.">
     מרים.
    </speaker>
    שאלת… המינים? אל נא תשמש בלשון גבוהה, אחי, כי קשה לי להבין.
שמע: האם אתה שונא בחורות?
   </sp>
   <sp>
    <speaker id="אוריאל">
     אוריאל
    </speaker>
    (תמה). לא. למה אשנאן?
   </sp>
   <sp>
    <speaker id="מרים">
     מרים
    </speaker>
    . והלא אני – שונאת את הבחורים!
   </sp>
   <sp>
    <speaker id="אוריאל">
     אוריאל
    </speaker>
    . האמנם? ואותי בכללם?
   </sp>
   <sp>
    <speaker id="מרים">
     מרים
    </speaker>
    . הן אתה – אוריאל! אין אתה כמוהם. כולם כה… שפלים! (אוריאל
מתבונן אליה). ובכל זאת. הוי, אוריאל, למה אני – – – כרוכה אחריהם? וגם כל
רעותי, אחת אחת הן עוזבות אותי ללכת אחריהם. בתחילה מתחבאות, משתמטות;
ולכשהן חוזרות אלי אחר כך, והנה נשתנו לגמרי… כאילו נשמה אחרת נפחה בהן.
והדבר מכאיב כל כך! (מורידה ראשה, מהרהרת רגע). אוריאל, אתה זוכר עוד את
אמנו, עליה השלום?
   </sp>
   <sp>
    <speaker id="אוריאל">
     אוריאל
    </speaker>
    (חרש). כן.
   </sp>
   <sp>
    <speaker id="מרים">
     מרים
    </speaker>
    . האמת היא, כי פני דומים לפניה?
   </sp>
   <sp>
    <speaker id="אוריאל">
     אוריאל
    </speaker>
    (ברוך). אמת, וביחוד – העינים, כה תכולות ועמוקות, ורום המצח.
   </sp>
   <sp>
    <speaker id="מרים">
     מרים
    </speaker>
    . אני אינני זוכרת אותה כלל. הן היא היתה טהורה?
   </sp>
   <sp>
    <speaker id="אוריאל">
     אוריאל
    </speaker>
    . היא היתה חנונה כל כך!
   </sp>
   <sp>
    <speaker id="מרים">
     מרים
    </speaker>
    . ואני כה חפצתי היות כמוה. נדמה לי, כי מעשה רע שאני עושה, אני
מחללת בזה את אמא שם במרומים. ואני כה רעה וחטאה! בערב בערב, כשאתה עוזב את
חדרי, לאחר ברכת-נשיקה לליל-מנוח, אין אתה רואה את זרועותי השלוחות אחריך,
אין אתה יודע כמה יראה אני להשאר לבדי בתוך החשכה. אני כה חלשה, אוריאל,
ואינני יכולה להתנגד, אינני יכולה! (פורצת בבכי פתאום, שמרעיד את כל גופה.
נופלת על ברכיה).
   </sp>
   <sp>
    <speaker id="אוריאל">
     אוריאל
    </speaker>
    . (נבהל. מקימה, משתדל להרגיעה). מה את סחה, אחותי? להתנגד –
למה?
   </sp>
   <sp>
    <speaker id="מרים">
     מרים
    </speaker>
    (מתוך בכי). רוחות רעים מבעתים אותי כל הלילה. עם דעוך פתילת הנר
הם נולדים בחשכה, והם הולכים וגדלים מרגע לרגע, סביב מטתי יועדו. אש מפיהם
תלהט, ואני בוערת כולי באש. ובקומי ממטתי בבוקר –כמו מאגם נרפש, טמאה אצאה.
ואת פני רוצה אני לשרוט עד שפך-דם, ובל ידמו עוד לפני אמא!
   </sp>
   <sp>
    <speaker id="אוריאל">
     אוריאל
    </speaker>
    . ומאימתי… הכרת את הרוחות הרעים?
   </sp>
   <sp>
    <speaker id="מרים">
     מרים
    </speaker>
    . האמינה לי, אחי, הן טהורה הייתי כל הימים, ולא ידעתי רע, עד שבאו
הבחורים הללו ושללו ממני את מנוחת רוחי! (אוריאל מתרומם, נרגז). יום יום
מנוחה הדריכוני ובאזני אמרו דברים להכלימני. ואני ברחתי מהם ומהמונם, ואולם
לאחד מהם נקשרה נפשי, וכה אחרד מדי ראותי אותו. נער טוב הוא. אלא…
   </sp>
   <sp>
    <speaker id="אוריאל">
     אוריאל
    </speaker>
    . אלא?
   </sp>
   <sp>
    <speaker id="מרים.">
     מרים.
    </speaker>
    שמע: פעם היינו יושבים שנינו ביער, ואני אז לא אדע עוד כי
אהבתיהו. כה שוחחנו שנינו ונדברנו, סתם. פתאום, והנה נאלם הוא, לא יפתח
פיו, ועיניו בערו. במורא התבוננתי בו וארא, כי לא ראני עוד, ומבטו בעד
בית-צוארי תעה על חזי, שנחשף ברגע ההוא. ברחתי ממנו הביתה. ובלילה ההוא
בעתוני הרוחות הרעים ראשונה. ובלילה ההוא ידעתי ראשונה, מה אהבתיהו! אני
אהבתיהו, אוריאל! כאשר לא אהבתי אדם מעולם – ואף לא אותך – ואף לא את אמא!
   </sp>
   <sp>
    <speaker id="אוריאל">
     אוריאל
    </speaker>
    . והוא – אותך?
   </sp>
   <sp>
    <speaker id="מרים">
     מרים
    </speaker>
    . הוא – אותי? אם הוא לא יאהבני, אזי… (בחרדה). אזי אטבע בנהר,
אוריאל! (כחולמת). לא! המרגריתה הלבנה אמרה כי אהבני. גם חלום הלילה הגיד
לי זאת… האין יש ממש בחלומות, אחי?
   </sp>
   <sp>
    <speaker id="אוריאל">
     אוריאל
    </speaker>
    . האין יש ממש בחלומות? כל זמן שאדם חולם, ודאי יש ממש בחלומו.
   </sp>
   <sp>
    <speaker id="מרים">
     מרים
    </speaker>
    . כל זמן שהוא חולם…
   </sp>
   <sp>
    <speaker id="אוריאל">
     אוריאל
    </speaker>
    . רק אוי לו אם ייקץ וחדל לחלום!
   </sp>
   <sp>
    <speaker id="מרים">
     מרים
    </speaker>
    (נושאת אליו עינים חרדות). אינני מבינה…
   </sp>
   <sp>
    <speaker id="אוריאל">
     אוריאל
    </speaker>
    . אחותי, אחותי התמה! חלום ראשון הוא לך, חלום-שחרית אשר לא
ישנה. (נושק לה). גם לרותי חלום-שחרית הוא… אתמול ראיתי את שתיכן עומדות
וזורקות מים על ברכות-הבוקר הקטנות, המטפסות על עמודי גזוזטרתנו –
וכברכות-בוקר מעולם רחוק ובהיר, הופעתן לי גם אתן, שתי אחיותי התמות.
   </sp>
   <sp>
    <speaker id="מרים">
     מרים
    </speaker>
    (מוחאת כף). אני ורות – אחיות! נפלא! (בצחוק ילדות). אי, כמה רות
אוהבה אותך! (רצינית). גם היא תמות, אם לא תאהבנה, אוריאל!
   </sp>
   <sp>
    <speaker id="אוריאל">
     אוריאל
    </speaker>
    (קודר). אל תזכירי מות, תינוקת. מוטב, תני ואנשק לך על פיך
הזעיר. (נושק לה נשיקה ארוכה ועזה).
   </sp>
   <sp>
    <speaker id="מרים">
     מרים
    </speaker>
    (פורצת מידו, מוחה פיה בשרוולה). אינני אוהבת כך! נשיקות כאלה לא
טובות!
   </sp>
   <sp>
    <speaker id="אוריאל">
     אוריאל
    </speaker>
    . מדוע?
   </sp>
   <sp>
    <speaker id="מרים">
     מרים
    </speaker>
    . כי אתה נושקני
    , רק בשעה שאתה נרגז, ופניך כיום-סגריר –
ויודעת אני כי לא טוב לך. כה נשקת לי פעם כשלא ראית את רות יומים.
(שחוק-ערמה מתפשט בזויות שפתיה). אתה זוכר? (שחוקה חולף מיד למראהו). מה
לך, אוריאל?
   </sp>
   <sp>
    <speaker id="אוריאל">
     אוריאל
    </speaker>
    (מתנודד, נשען אל מצבת העץ). רות – רותי… מתי היה הדבר?
   </sp>
   <sp>
    <speaker id="מרים">
     מרים
    </speaker>
    (מביטה אליו בדאגה). לפני שלשה שבועות: ביום הראשון לאדמומיות.
למחרתו לקטו רות עם דינה יחד.
   </sp>
   <sp>
    <speaker id="אוריאל">
     אוריאל
    </speaker>
    . רות עם דינה… רק שלשה שבועות עברו מאז?
   </sp>
   <sp>
    <speaker id="מרים">
     מרים
    </speaker>
    . כן. (שמה ידיה על כתפיו, מביטה לתוך עיניו). דבר מה נהיה,
אוריאל! (מהססת). האם… האם תאהב עוד את רות?
   </sp>
   <sp>
    <speaker id="אוריאל">
     אוריאל
    </speaker>
    . מה זאת עלתה על דעתך?
   </sp>
   <sp>
    <speaker id="מרים">
     מרים
    </speaker>
    . אולי… (משחררת אותו מידיה). דינה?
   </sp>
   <sp>
    <speaker id="אוריאל">
     אוריאל
    </speaker>
    . דינה? אח, לא! (מהרהר רגע). דינה היא היפוכה של רותי.
   </sp>
   <sp>
    <speaker id="מרים">
     מרים
    </speaker>
    . כן, רות היא חבצלת, ודינה – משובת הקדים!
   </sp>
   <sp>
    <speaker id="אוריאל">
     אוריאל
    </speaker>
    . מרים אחותי, נפשי כה צמאה אל האחת! האחת אשר לה הכל: לבנת
החבצלת עם עוז-הסער. הן רות ודינה גם שתיהן רק מחציות הן!
   </sp>
   <sp>
    <speaker id="מרים">
     מרים
    </speaker>
    . הרהורים מוזרים לך, אוריאל.
   </sp>
   <sp>
    <speaker id="אוריאל">
     אוריאל
    </speaker>
    . כל הימים האלה הם מענים את נפשי. על כן שנתי נדדה.
   </sp>
   <sp>
    <speaker id="מרים">
     מרים
    </speaker>
    (מתבוננת בו בחמלה ודאגה). אמנם דלו פניך מאד, אחי. האם לא חלית?
   </sp>
   <sp>
    <speaker id="אוריאל">
     אוריאל
    </speaker>
    . אולי חולי הוא, אחותי. (מרחוק, לשמאל הבימה, נשמעים קולות
עמומים). בני-הכפר הם נלך מזה: את יודעת כמה אני מחבב אותם… וגם דברים לי
עוד אליך: כי מי לי עוד, לפניו אפתח סגור לבי? (הקולות מתקרבים והולכים.
צחוק בחורים וצווחות בחורות) המאושרים!…
   </sp>
   <sp>
    (שניהם נעלמים בין הערמות. הבימה נשארת ריקה רגע).
   </sp>
   <sp>
    <speaker id="בחורים ובחורות">
     בחורים ובחורות
    </speaker>
    (באים בדהרה משמאל הבימה. לחיים אדומות ועינים דולקות.
רובם טנאים על שכמם. ערבוב קולות). חדלו! תפשו אותן… חדלו! (עם העץ העקור
עומדים כולם, מהם בחורים עם שלל בחורות מתפתלות בזרועותיהם, ומהם שלא חלקו
שלל ובאו לעבר העץ השני.
    בין הנערות התפושות. רות – בין הנמלטות).
   </sp>
   <sp>
    <speaker id="דינה">
     דינה
    </speaker>
    (אל הבחור האוחזה בזרועותיו). הרף ממני!
   </sp>
   <sp>
    <speaker id="הבחור">
     הבחור
    </speaker>
    (נושם בכבדות). לא, כי שללי את.
   </sp>
   <sp>
    <speaker id="דינה">
     דינה
    </speaker>
    . אבל עיניך עכורות, ופניך מלאים בהרות! (דוחה את פניו בשתי ידיה,
ועד שהוא נבוך, היא בורחת ממנו). מבין אתה: שודד שמוליך אותי שבי, צריך
שיהיה בחור הגון! (הבחורות צוחקות. השבויות מתפרצות אחת אחת מידי שוביהן,
מהן משום בושה ולא ברצון).
   </sp>
   <sp>
    <speaker id="בחור ב'">
     בחור ב'
    </speaker>
    (מוחה בשרוולו את הזיעה מעל מצחו) ועתה – משחָקים!
   </sp>
   <sp>
    <speaker id="בחורה א'">
     בחורה א'
    </speaker>
    . משחקים חסרים לך! אוף – אני כה יגעתי!
   </sp>
   <sp>
    <speaker id="בחורה ב'">
     בחורה ב'
    </speaker>
    . קודם ננוח קצת ממרוצתנו.
   </sp>
   <sp>
    <speaker id="דינה">
     דינה
    </speaker>
    . מה העיפות הזאת לכן! אך אם רצונכן בכך… (יושבת על מצבת העץ,
לאחר שפרשה עליה מטפחת. רוב הבחורות יושבות אתה. הבחורים תרים מקום גם
לעצמם). לא, רבותי. אתם תואילו לשבת לרגלינו על העשב.
   </sp>
   <sp>
    <speaker id="הבחורות">
     הבחורות
    </speaker>
    (מוחאות כף). הידד, דינה! לרגלינו ישבו הבחורים לרגלינו!
(הבחורים יושבים על העשב בחצי עיגול). ועתה שירו לנו שיר!
   </sp>
   <sp>
    <speaker id="רות">
     רות
    </speaker>
    . אני הייתי רוצה בספורי-מעשיות.
   </sp>
   <sp>
    <speaker id="דינה">
     דינה
    </speaker>
    . האח, ובלבד שיהא בהן משום רוגז-עצבים!
   </sp>
   <sp>
    <speaker id="בחורה א'">
     בחורה א'
    </speaker>
    . שיהא סופן משמח!
   </sp>
   <sp>
    <speaker id="דינה">
     דינה
    </speaker>
    . המעשיות המובחרות – סופן מעציב, ידידתי!
   </sp>
   <sp>
    <speaker id="בחור א'">
     בחור א'
    </speaker>
    . אני הייתי אומר, שדינה עצמה תספר לנו דבר-מה מן הנעשה בכרך.
   </sp>
   <sp>
    <speaker id="הבחורות">
     הבחורות
    </speaker>
    . אנו רוצות בשיר. דינה, הלא תשירי לנו מזמירות הכרך?
   </sp>
   <sp>
    <speaker id="דינה">
     דינה
    </speaker>
    . “ספורי-כרך, זמירות הכרך”! שמא דבר קל הוא בעיניכם? (מהרהרת
רגע). מעשי-שטן מלוא הכרך.
   </sp>
   <sp>
    <speaker id="בחורה א'">
     בחורה א'
    </speaker>
    . מעשי שטן ידענו גם בכפר…
   </sp>
   <sp>
    <speaker id="דינה">
     דינה
    </speaker>
    . בכפר רוגע זה שלכם? אתמהה!
   </sp>
   <sp>
    <speaker id="בחורה א'">
     בחורה א'
    </speaker>
    . הלא שמעתן, בחורות, שיחות זקנינו בדבר ה“רחוקה”?
   </sp>
   <sp>
    <speaker id="בחורה ב'">
     בחורה ב'
    </speaker>
    . שמענו. ובכן?
   </sp>
   <sp>
    <speaker id="בחורה א'">
     בחורה א'
    </speaker>
    . גם אלה מעשי שטן יש בהן. סבתא שלי היתה אומרת, כי ה“רחוקה”
זו היא לילית עצמה.
   </sp>
   <sp>
    <speaker id="בחור א'">
     בחור א'
    </speaker>
    . האמיני לכל מה שסבתא מספרת, כאילו יש “רחוקה” בעולם!
   </sp>
   <sp>
    <speaker id="דינה">
     דינה
    </speaker>
    (בהתענינות, לרות). מי היא זו “הרחוקה”?
   </sp>
   <sp>
    <speaker id="רות">
     רות
    </speaker>
    . גם אני שמעתי מעשה מעין זה בילדותי, ואינני זוכרת מה.
   </sp>
   <sp>
    <speaker id="דינה">
     דינה
    </speaker>
    (לבחורה א'). הלא תגידי לי מה הענין?
   </sp>
   <sp>
    <speaker id="בחורה א'">
     בחורה א'
    </speaker>
    (מתביישת). הזקנים שלנו מספרים, כי אשה אחת זרה מופיעה בכפר
לפרקים, לרוב ביום של חתונה… אומרים, שהיא בת-נסיכים, התועה ביערים.
(מצטדקת). מובן, שאין זו אלא אגדה…
   </sp>
   <sp>
    <speaker id="דינה">
     דינה
    </speaker>
    . המשיכי, המשיכי!
   </sp>
   <sp>
    <speaker id="בחורה א'">
     בחורה א'
    </speaker>
    (מתאזרת עוז מתוך התענינותה של דינה). קומתה דמתה לתמר, וצעדת
מלכה לה. ופניה.. איש לא ראה את פניה מעולם, כי מעולם אינה מתקרבת אל בני
האדם. על כן “הרחוקה” קראו לה.. (מתבוננת סביבה, כמהססת).
   </sp>
   <sp>
    <speaker id="דינה">
     דינה
    </speaker>
    . ספרי עוד, ספרי!
   </sp>
   <sp>
    <speaker id="בחורה א'">
     בחורה א'
    </speaker>
    . והופעתה סימן רע הוא לכפר. כי היא נוסכת שגעון על בני הכפר,
וחתנים מתחת חופתם יברחו לרדוף אחריה…
   </sp>
   <sp>
    <speaker id="רות">
     רות
    </speaker>
    (בהתרגשות). בת-בליעל! (הבחורים פורצים בצחוק. רות מסמיקה,
מתחננת). הן זאת רק אגדה…
   </sp>
   <sp>
    <speaker id="בחור א'">
     בחור א'
    </speaker>
    (מתאפק מצחוק). הרי היא חרדה כבר לאוריאל שלה…
   </sp>
   <sp>
    <speaker id="בחורה א'">
     בחורה א'
    </speaker>
    (נבהלת). סלחי נא לי, רותי. אני לא נתכוונתי לכך. שכחתי כי
יום כלולותיך זה ממשמש ובא.
   </sp>
   <sp>
    <speaker id="רות">
     רות
    </speaker>
    (נבוכה). כמובן, כמובן. הן זאת היא רק אגדה?…
   </sp>
   <sp>
    <speaker id="בחור ב'">
     בחור ב'
    </speaker>
    . הניחו לה לרות הפעם. חוששני, שהזקנים בבית יספרו לנו “מעשיות”
ממין אחר כעת.
   </sp>
   <sp>
    <speaker id="בחור א'">
     בחור א'
    </speaker>
    . באמת, התמהמהנו. (הכל קמים. מלבד רות ודינה). ואתן הן תבואנה
אחרינו?
   </sp>
   <sp>
    <speaker id="דינה">
     דינה
    </speaker>
    . לא, אנחנו נלך מעבר מזה.
   </sp>
   <sp>
    <speaker id="בחור א'">
     בחור א'
    </speaker>
    (קורץ עין). לבית אוריאל לא כן, רות? (רות עודנה נבוכה, מבררת
אצבעותיה אחת אל אחת. החבורה שמה פעמיה לשמאל הבימה, נעלמה).
   </sp>
   <sp>
    <speaker id="דינה">
     דינה
    </speaker>
    . ומה נוחיל אנחנו, כי נשב כאן? האם אוריאל בביתו?
   </sp>
   <sp>
    <speaker id="רות">
     רות
    </speaker>
    (בעצב). גם את דינה, באה להקניטני?
   </sp>
   <sp>
    <speaker id="דינה">
     דינה
    </speaker>
    . לא, יקירה. בפשטות, רוצה אני לראותו. יומים לא ראיתיו, ואני
מתגעגעת עליו.
   </sp>
   <sp>
    <speaker id="רות">
     רות
    </speaker>
    (במאור פנים). האח, גם את אוהבת אותו!
   </sp>
   <sp>
    <speaker id="דינה">
     דינה
    </speaker>
    (צוחקת). יודעת את, רות: הן אני התחלתי יראה אותו.
   </sp>
   <sp>
    <speaker id="רות">
     רות
    </speaker>
    . את אוריאל? הן לב-זהב לו!
   </sp>
   <sp>
    <speaker id="דינה">
     דינה
    </speaker>
    . הרי לך! לב-בשר לו, כמו לכל האדם… (רצינית). אבל! אין את מבינה
אותו, רות.
   </sp>
   <sp>
    <speaker id="רות">
     רות
    </speaker>
    (נושאת אליה עינים חרדות). ככה סבורה את, דינה?
   </sp>
   <sp>
    <speaker id="דינה">
     דינה
    </speaker>
    . בטוחה אני בזה. לו הבינות, כי אז… הערצת אותו, ואולם אליו לא
קרבת…
   </sp>
   <sp>
    <speaker id="רות">
     רות
    </speaker>
    (נפעמת). מה כוונתך, דינה?
   </sp>
   <sp>
    <speaker id="דינה">
     דינה
    </speaker>
    . אוריאל מפראי-האדם הוא… אשר צר להם המקום בכל אשר יבואו, ובאשר
יש, לא ימצאו חפץ… כאלונים הם, אשר יעקרו, וראשם לפני סער לא יכופו…
    הם, כנזירים! (קולה מתחזק). ואל איש כזה אומרת את להקשר, את
הרכה והענוגה?
   </sp>
   <sp>
    <speaker id="רות">
     רות
    </speaker>
    . הוי, דינה, למה כה תכאיבי לי? הן הוא אוהבני!
   </sp>
   <sp>
    <speaker id="דינה">
     דינה
    </speaker>
    (גוזרת). אהבתו לא תעצור בעדו מעוף על פני תהומות. ואת, התעצרי כח
לעוף אתו, לעוף אחריו?
   </sp>
   <sp>
    <speaker id="רות">
     רות
    </speaker>
    (בשפה רפה). הוא אוהבני. הוא יהיה עמדי… (משתתקת פתאום, מקשיבה
לצלילי קולות, שבאים מעבר הערמות. הקולות הולכים ומתקרבים, ופניה הולכים
ומאירים. בשמחה, כילד תועה, שמצא אתאמו). הן זה אוריאל! (רצה בכיוון
הקולות).
   </sp>
   <sp>
    <speaker id="דינה">
     דינה
    </speaker>
    (לבדה על הבימה, מקשיבה לקולות הנשאים עתה ממקום אחר). תינוקת! כה
חלשה היא, וכה היא אוהבת אותו… (תופשת ראשה בידיה). אויה לי! הבוז לי!
אין בי העוז למלחמה גלויה בתינוקת הזאת! (עיניה מתלקחות). אך גדול הוא
אוריאל מהיות לה! עוד פעם לי אני אעיר את הפרא הזה מתרדמתו, או – גם לי גם
לה לא יהיה! (נפטרת בצעדים מזורזים לשמאל הבימה).
   </sp>
   <sp>
    בין השמשות.
   </sp>
   <sp>
    מול הרואים חורשה ירוקה וצעירה. לימין הרואים–בית-החתונה. כמו יוצא מתוך
החורשה. שלש מדרגות עץ מובילות אל שתי דלתותיו הפתוחות לרווחה, באופן
שנראים כלי הבית פנימה, שלחן מקושט בדליות ירוקות ופרחים; ספסלים ארוכים
סביב השלחן ואצל הקירות. ירק מפוזר על הרצפה. דלתו סגורות בכותל האחרוני
נראות, חלון פתוח בכותל הקדום. לשמאל הרואים – הנהר, ואילנות מתבוללים על
חיפו.
   </sp>
   <sp>
    קולות קטועים של נשים, צלצול קערות וסירים באים לסירוגין מירכתי הבית.
   </sp>
   <sp>
    שתי משרתות, האחת זקנה ומרושלה, והשנית צעירה וזריזה, עוסקות בפרישת שטיח
על שלש המדרגות המובילות לתוך האולם. ביד הצעירה – פטיש, ומסמרים בפיה.
הזקנה מקפלת את השטיח למדרגותיו והצעירה מחזקת את הקפולים בפטיש ובמסמרים.
   </sp>
   <sp>
    <speaker id="הזקנה">
     הזקנה
    </speaker>
    . שגעון כזה: לקחת שטיח חדש ולאבדו בידים ממש! היודעת את, צפורי,
מחיר שטיח אשר כזה? פרסי הוא: באניה הובא לכאן. צריכה הכלה לצעוד על מדרגות
רבודות דוקא?
   </sp>
   <sp>
    <speaker id="הצעירה">
     הצעירה
    </speaker>
    . זה רצונו של החתן.
   </sp>
   <sp>
    <speaker id="הזקנה">
     הזקנה
    </speaker>
    (מתאנחת). מזלן של בתולות! הכל יחד: חתן עשיר, ונדוניא, ושטיחים
על גבי המדרגות.
   </sp>
   <sp>
    <speaker id="הצעירה">
     הצעירה
    </speaker>
    (ברשע). ולך לא חתן, ולא נדוניא, ולא מצבה על קברך…
   </sp>
   <sp>
    <speaker id="הזקנה">
     הזקנה
    </speaker>
    . בהמה! מי אמר לך, כי אין לי חתן?
   </sp>
   <sp>
    <speaker id="הצעירה">
     הצעירה
    </speaker>
    . חה-חה, אותו חייט צולע, שכבר קבר שתי נשים?
   </sp>
   <sp>
    <speaker id="הזקנה">
     הזקנה
    </speaker>
    . מה הצחוק הזה לך? נאה וישר הוא מהרבה חתנים אחרים. הוא אינו
מביט אל הכוכבים בלילות. ואל תיראי: הוא גם לא יעגב אצלי על אחרות, כבחור
נאה זה…
   </sp>
   <sp>
    <speaker id="הצעירה">
     הצעירה
    </speaker>
    . למי את מתכוונת, גל-עצמות?
   </sp>
   <sp>
    <speaker id="הזקנה">
     הזקנה
    </speaker>
    . לחתנה של רות, כמובן. תכשיט זה מתנה אהבים עם רות לחוד, ועם
קרובתה היקרה לחוד. ורות הפתיה חושבת אמונה כי הוא כפרה. לא, אדוני היקר,
אותי לא תרמה.
   </sp>
   <sp>
    <speaker id="הצעירה">
     הצעירה
    </speaker>
    . אל תפשקי שפתיך, גל-עצמות! למה לא יתהלך עם קרובתה של הכלה?
   </sp>
   <sp>
    <speaker id="הזקנה.">
     הזקנה.
    </speaker>
    יותר מדאי “קרובים” הם. יותר מדאי מתרפקים איש על רעותו. (על
אזנה). הלא הוא גם
    אתה! בעיני ראיתי אותם מתגלגלים על העשב בחצר
ביתו… ממני לא יעלם דבר…
   </sp>
   <sp>
    <speaker id="הצעירה">
     הצעירה
    </speaker>
    . בידוע, צפור-ליל שכמותך!
   </sp>
   <sp>
    <speaker id="הזקנה">
     הזקנה
    </speaker>
    . ורות, בהמה כשרה זו, עומדת שם אותה שעה וצוחקת מלוא פיה למראה
הנחמד. אני תחתיה את פניו הייתי משרטת!
   </sp>
   <sp>
    <speaker id="הצעירה">
     הצעירה
    </speaker>
    . חה-חה! זה לאוריאל? הן באצבעו הקטנה יטילך בקצה הארץ.
   </sp>
   <sp>
    <speaker id="הזקנה">
     הזקנה
    </speaker>
    . שוי בנפשך, כי לי לא יעשה מאומה. אין בחורה צריכה לדעת אלא כיצד
לאסור את הבחור שלה על ידיו ועל רגליו ואז כעגל תמים הרי הוא כרוך אחריה.
   </sp>
   <sp>
    <speaker id="הצעירה">
     הצעירה
    </speaker>
    (בזהירות). האם מן הנסיון את אומרת זאת?
   </sp>
   <sp>
    <speaker id="הזקנה">
     הזקנה
    </speaker>
    . ברוך השם, חייתי דיי, ודי ראיתי בימי חיי. גם צפרים כאוריאל
ראיתי כבר. והריני אומרת לך שוב: אוי לרות, אם לא תשים לב אל תהלוכותיו.
   </sp>
   <sp>
    <speaker id="הצעירה">
     הצעירה
    </speaker>
    . הגיפי פתחי פיך, גל-עצמות! אוריאל ורות כה מאושרים זה בזו…
כזוג של יונים (מכה בפטיש פעם אחרונה). והנה המדרגות כבר מרובדות הן. (קמה,
חולצת עצמותיה. מתבוננת אל השטיח). אמנם ככה נאה יותר.
   </sp>
   <sp>
    <speaker id="הזקנה">
     הזקנה
    </speaker>
    (קמה גם היא). נוי היא מוצאת כאן! דעתם של בני אדם נטרפת עליהם
ועתה הנבוא למטבח, ונטעם פורתא?
   </sp>
   <sp>
    <speaker id="הצעירה">
     הצעירה
    </speaker>
    . עוד העבודה רבה. המנורות אף הן עדיין לא הוטבו וערב הנה ממשמש
ובא. (קול זמרה חרישית הולך ומתקרב מעבר הבית). אלי, הן זאת הכלה הולכת.
מהרי, עוד דבר לא הוכן!
   </sp>
   <sp>
    <speaker id="הזקנה">
     הזקנה
    </speaker>
    . מזלה של בתולה..
   </sp>
   <sp>
    <speaker id="הצעירה">
     הצעירה
    </speaker>
    . שוב את פותחת בקינותיך? הניחי זאת לפעם אחרת. הנה הכלה באה.
(נעלמת בזריזות באחד הפתחים שבכותל האולם הפנימי. הזקנה אחריה).
   </sp>
   <sp>
    <speaker id="רות">
     רות
    </speaker>
    (באה מעבר הבית השמאלי, עולה במדרגות לתוך האולם. היא לבושה מכלול
לבן, מן הקישורים אשר בצמותיה ועד הנעלים הזעירות לרגליה). חברותי עוד לא
באו… (צועדת לפנים האולם). והרגעים חולפים כה מהר… כה מהר! הלילה אהיה
לאיש – ולא לי אהיה עוד. (מופעת אצל החלון הפתוח). צוללת השמש בנבכי הנהר –
הלא שמש-נעורי טובעת שם ללא שוב עוד! (סרה מן החלון). כל ימות השנה בלילה
זה הגיתי, בשדה ובגן יומם ועל מצעי לילה. ועתה – מה יחרד לבי לבוא אשרי!
אוריאל, אוריאל! חן מלוא העולם נתתי בעבורך, ולא אותך בעבור מלוא העולם!
הלילה לך אהיה, ואתה – לי.. (בחרדה). לי, תהיה, אוריאל, לי לבדי! (מופעת
בזרועות פשוטות בפתח. מעבר הבית הימני באה לקראתה חבורה גדולה של בחורות
במלבושי חג, מרים בתוכן. רואות את רות בפתח רצות אליה בגילה).
   </sp>
   <sp>
    <speaker id="הבחורות">
     הבחורות
    </speaker>
    (עוטרות את רות כדבורים. נופלות עליה בנשיקות וגפופים וקריאות
לסירוגין). מזל טוב. מזל טוב! מה יפית, הכלה!
   </sp>
   <sp>
    <speaker id="מרים">
     מרים
    </speaker>
    . לאט לכן, בחורות, הן עוד מעט ונחנקה בזרועותיכן!
   </sp>
   <sp>
    <speaker id="בחורה א'">
     בחורה א'
    </speaker>
    . לא, כי הפעם ננשקנה כאות-נפשנו: הן מחר אוריאל לא יתן לנו.
(נושקת שוב לכלה).
   </sp>
   <sp>
    <speaker id="בחורה ב'">
     בחורה ב'
    </speaker>
    . לא יתן! וכי מי ישאל את פיו? (נושקת לרות) לא משלו אנו
נוטלות!
   </sp>
   <sp>
    <speaker id="רות">
     רות
    </speaker>
    (צוחקת). מובן, יקרה, יש לי רב גם בעבורכן, אך אל תבואנה עלי
בסערה.
   </sp>
   <sp>
    <speaker id="מרים">
     מרים
    </speaker>
    . רות המסכנה! כל אחת מכן נושקת רק אותה האחת ועליה להשיב לכולכן..
   </sp>
   <sp>
    <speaker id="בחורה ג'">
     בחורה ג'
    </speaker>
    . ולי עוד אחת מגעת.
   </sp>
   <sp>
    <speaker id="בחורה ד'">
     בחורה ד'
    </speaker>
    . ולי!
   </sp>
   <sp>
    <speaker id="בחורה ה'">
     בחורה ה'
    </speaker>
    . ולי!
   </sp>
   <sp>
    <speaker id="בחורה ב'">
     בחורה ב'
    </speaker>
    . טרם נתנך לאוריאל, פרעי חובותיך!
   </sp>
   <sp>
    <speaker id="בחורה ו'">
     בחורה ו'
    </speaker>
    . כי בידינו את, אחות כלה, הפעם: בת מלך שבויה – עוד יבוא
הגואל…
   </sp>
   <sp>
    <speaker id="בחורה א'">
     בחורה א'
    </speaker>
    . ומה נחמד גואלך, רותי המאושרה!
   </sp>
   <sp>
    <speaker id="בחורה ב'">
     בחורה ב'
    </speaker>
    . כלום יודעת את, כמה אהבך, רותי? הן יקרת בעיניו מחייו, וכל
קרבן בעיניו לא ייקר למענך.
   </sp>
   <sp>
    <speaker id="רות">
     רות
    </speaker>
    . כל קרבן… (מעבירה עיניה על פני הבחורות, כמבקשת מה. נזכרת
פתאום, בדאגה). מרים אחותי, היכן דינה? (הבחורות מתבוננות סביבן בתמהון.
בחורות ב' וג' קורצות בעיניהן זו לזו).
   </sp>
   <sp>
    <speaker id="מרים">
     מרים
    </speaker>
    . אכן לא היתה דינה אתנו, ואני אמרתי, כי בביתך היא, רותי.
   </sp>
   <sp>
    <speaker id="בחורה ב'">
     בחורה ב'
    </speaker>
    (משתעלת). לא.
   </sp>
   <sp>
    <speaker id="רות">
     רות
    </speaker>
    . מה קרה? (אותות אי-מנוחה על פני הבחורות).
   </sp>
   <sp>
    <speaker id="בחורה ג'">
     בחורה ג'
    </speaker>
    (מסמיקה). כלום לא קרה, אלא… (כלפי בחורה ב') היא יודעת.
   </sp>
   <sp>
    <speaker id="בחורה ב'">
     בחורה ב'
    </speaker>
    . דינה… אם אין אני טועה, נסעה מכאן.
   </sp>
   <sp>
    <speaker id="הבחורות">
     הבחורות
    </speaker>
    . נסעה – ביום חתונתה של רות?
   </sp>
   <sp>
    <speaker id="רות">
     רות
    </speaker>
    (מפרשת ידיה). לא, אי אפשר, היא לא נסעה! היא עודנה כאן. אי אפשר,
שתסע (רצה אל החלון). דינה, דינה! (מקשבת רגעים
   </sp>
   <sp>
    אין מענה!… (רצה לעבר הבית השמאלי, מרים אחריה).
   </sp>
   <sp>
    <speaker id="הבחורות">
     הבחורות
    </speaker>
    (עוטרות את ב' וג'). מה קרה?
   </sp>
   <sp>
    <speaker id="בחורה ב'">
     בחורה ב'
    </speaker>
    . לא כלום. לפני חצי שעה ראיתי את דינה נושאת מלתחתה בדרך
בית-הנתיבות. נראה, שנפלה קטטה בין השתים.
   </sp>
   <sp>
    <speaker id="בחורה ד'">
     בחורה ד'
    </speaker>
    . קטטה, בין דינה לרות?
   </sp>
   <sp>
    <speaker id="בחורה ג'">
     בחורה ג'
    </speaker>
    . כן. (בלחש). בגלל אוריאל.
   </sp>
   <sp>
    <speaker id="בחורה ה'">
     בחורה ה'
    </speaker>
    . בעבור אוריאל?
   </sp>
   <sp>
    <speaker id="בחורה ו'">
     בחורה ו'
    </speaker>
    . זה מנין לך?
   </sp>
   <sp>
    <speaker id="בחורה ג'">
     בחורה ג'
    </speaker>
    . פתיות, וכי לא ראיתן כי אהבה דינה את אוריאל?
   </sp>
   <sp>
    <speaker id="בחורה ב'">
     בחורה ב'
    </speaker>
    . עד מות!
   </sp>
   <sp>
    <speaker id="בחורה ו'">
     בחורה ו'
    </speaker>
    . (בחמלה). ועתה אבדה תקותה.
   </sp>
   <sp>
    <speaker id="בחורה א'">
     בחורה א'
    </speaker>
    . פתיה שכמותה! כאילו אין בחורים עוד.
   </sp>
   <sp>
    <speaker id="בחורה ב'.">
     בחורה ב'.
    </speaker>
    יש עוד בחורים, אך לא משבט אוריאל!
   </sp>
   <sp>
    <speaker id="בחורה ד'">
     בחורה ד'
    </speaker>
    . תמהה אני עליך, שבאת גם את לחג חתונתו של אוריאל…
   </sp>
   <sp>
    <speaker id="בחורה ב'">
     בחורה ב'
    </speaker>
    (משיבה עקיצה). ואת, צדיקת שלי, אין את מקנאה ברות? (מקשבת).
רות איננה, ולמה נעמוד אנחנו כאן? נלך להחזירה.
   </sp>
   <sp>
    <speaker id="הבחורות">
     הבחורות
    </speaker>
    . נלך להחזיר את הכלה. (מתפזרות. הבימה נשארת ריקה רגעים אחדים.
נשמעים קולות הבחורות: – “רות רות” מתרחקות והולכות. מעבר הבית הימני בא
אוריאל, לבוש שחורים, פניו רעים ועיניו תועות).
   </sp>
   <sp>
    <speaker id="אוריאל">
     אוריאל
    </speaker>
    (עולה במדרגות, מתבונן בעד הדלתות הפתוחות לתוך הבית). מוזר –
אין איש! והיכן רותי? עלי לראותה, להגיד לה… לאן הלכה? (נכנס החדרה, נגש
אל הדלת שבכותל הפנימי, דופק. צלצל רות פוסק לרגע, הדלת נפתחת, ולעיני
הרואים היושבים בצד שמאל נראית חוה, חגורה סנור-בד, ופניה להבים(.
   </sp>
   <sp>
    <speaker id="אוריאל">
     אוריאל
    </speaker>
    . ערבא טבא, אמא!
   </sp>
   <sp>
    <speaker id="חוה">
     חוה
    </speaker>
    (נבהלת). החתן – כאן?
   </sp>
   <sp>
    <speaker id="אוריאל">
     אוריאל
    </speaker>
    . אל תבהלי, אמא. רצוני לראות את רות לרגע.
   </sp>
   <sp>
    <speaker id="חוה">
     חוה
    </speaker>
    (נכנסת לפנים האולם, מתבוננת לכל עבר. מופיעה על המדרגות בלוית
אוריאל). רק לפני רגעים אחדים שמעתי את קולה וקול הבחורות. (סופקת כפיה).
אויה לי, הן אסור לכלה לעזוב את בית-החתונה בשעה זו. (מהססת). וגם לך,
אוריאל, אסור היה לעזוב את ביתך כעת!
   </sp>
   <sp>
    <speaker id="אוריאל">
     אוריאל
    </speaker>
    (שם ידיו לכתפיה ומחזירה בדרך כבוד לצד הדלת). אל תיראי, אמא,
שום תקלה לא תארע חלילה! תסמכי עלי.
   </sp>
   <sp>
    <speaker id="חוה">
     חוה
    </speaker>
    (בטחונו של אוריאל מרגיע אותה כמעט). אמור לה לרות, כי…
   </sp>
   <sp>
    <speaker id="אוריאל">
     אוריאל
    </speaker>
    . ניחא, אני אומר לה כל הראוי להאמר. (בצחוק) כריח כנף חרוכה בא
לאפי..
   </sp>
   <sp>
    <speaker id="חוה">
     חוה
    </speaker>
    (זוכרת). נכון הדבר כנכון היום. כל הבשר ישרף שם! הוי, בתי, בתי!
(רצה למטבח. דרך ריצה). כלום יש לבטוח במבשלות דהאידנא? הכל יחרך. (נעלמת
בדלת הפנימית, הנסגרת אחריה).
   </sp>
   <sp>
    <speaker id="אוריאל">
     אוריאל
    </speaker>
    . זאת היא אמה של רות… אף היא דואגת לבתה – ולתרנגולות, שלא
תחרך כנפן… (פונה לחזור בדרך שבא; נתקל בדינה, שבאה מעבר הבית מזה, לבושה
בגדי דרך ומלתחת קטנה בידה. הוא תמה). עדיין את כאן, דינה?
   </sp>
   <sp>
    <speaker id="דינה">
     דינה
    </speaker>
    . כן!
   </sp>
   <sp>
    <speaker id="אוריאל">
     אוריאל
    </speaker>
    . הן הבטחת לעזוב את הכפר היום?
   </sp>
   <sp>
    <speaker id="דינה">
     דינה
    </speaker>
    . כן הבטחתי. אולם אנכי שקרתי. לי ולך שקרתי… והנה אמתך נצבת שוב
לפניך.
   </sp>
   <sp>
    <speaker id="אוריאל">
     אוריאל
    </speaker>
    . ומה את רוצה?
   </sp>
   <sp>
    <speaker id="דינה">
     דינה
    </speaker>
    . מה אני רוצה? עוד אתה שואל, אוריאל? (בחמת-רוח). להדריך אותך
מנוחה אני רוצה! למסוך מכאובי בכוס יינך, להרעיל את אשרך הפעוט!
(בתחנונים). אני רוצה לגזול אותך מרות הלילה!
   </sp>
   <sp>
    <speaker id="אוריאל">
     אוריאל
    </speaker>
    (קרב אליה מאד. בקולו נשמע איום). דינה!
   </sp>
   <sp>
    <speaker id="דינה">
     דינה
    </speaker>
    , אוריאל, הן אין לבך שלם עם רות – אני היודעת. אולם… היה אתה לה
לכל הימים, – ורק לילה זה, שעה אחת זו, היה לי, אוריאל. (פורשת זרועותיה
אחרי אוריאל הנסוג אחור). הן יודעת אני, גם לי קרן-זוית שמורה בלבך, מאז,
מאז – – קרן-זוית זו רות לא תכבוש לעולם…
   </sp>
   <sp>
    <speaker id="אוריאל">
     אוריאל
    </speaker>
    . השטן מדבר מתוך גרונך!
   </sp>
   <sp>
    <speaker id="דינה">
     דינה
    </speaker>
    . אהבתי, קנאתי, שנאתי מדברות מתוך גרוני! (ברוך פתאום). אוריאל…
(באולם החתונה מודלק נר אחרי נר). ראה, כבר מדליקים את הנרות! אתה האדם
היחידי, שאני מחננת קולי לפניו…
   </sp>
   <sp>
    <speaker id="אוריאל">
     אוריאל
    </speaker>
    (קרב אליה שוב. קשה). את מקורית כעת, לא כן? רגילה את,
שהבחורים יקטירו לשמך, שיהיו הם מתחננים לפניך, הייתי כל הימים אשר התהלכתי
לפניך, ואת לא ידעת – וגם אני לא ידעתי. עשר פעמים ביום אהבה השבעתיך,
ואהבה נשבעתי לך – ואני לא אהבתיך! גם את הנערות ההן במטרפולין הרחוקה לא
אהבתי, וגם לא אותך, דינה אל אחד לי, ולאלי אעבודה. את שמעת את צלצל
הפעמונים, רותי? זאת היא הדמות הקוסמת, קראה לי! ראי, ידה שלוחה אלי מתוך
הסירה. חלומי בא, חלומי הנה יקום. לסוף! (שם פעמיו אל הנהר).
   </sp>
   <sp>
    <speaker id="בחורה א'">
     בחורה א'
    </speaker>
    (חרש). בחורות, דעתו נטרפת עליו.
   </sp>
   <sp>
    <speaker id="הבחורות">
     הבחורות
    </speaker>
    (מפה לאוזן). אוריאל יצא מדעתו!
   </sp>
   <sp>
    <speaker id="מרים">
     מרים
    </speaker>
    (בקול מלא דמעות). אוריאל, לאן אתה הולך? ראה הנה הסירה מתרחקת
והולכת. מִרְמָה היא. אל תלך.
   </sp>
   <sp>
    <speaker id="אוריאל">
     אוריאל
    </speaker>
    . הלוך אלך, ואם עד קצה העולם, אחריה אלכה! (מוסיף ללכת אל שפת
הנהר).
   </sp>
   <sp>
    <speaker id="רות">
     רות
    </speaker>
    (מתנערת ורצה אחריו, תופשת את ידו). ראה אוריאל, הנה מי הנהר חלקים
כקדם – אין הסירה ואין הדמות!
   </sp>
   <sp>
    <speaker id="הבחורות">
     הבחורות
    </speaker>
    . תודה לאל עליון!
   </sp>
   <sp>
    <speaker id="אוריאל">
     אוריאל
    </speaker>
    (מתוך טירוף). אין הסירה – ואין הדמות.. מי הגידה?
   </sp>
   <sp>
    <speaker id="רות">
     רות
    </speaker>
    . אני, אני, אוריאל, הגדתי!
   </sp>
   <sp>
    <speaker id="אוריאל">
     אוריאל
    </speaker>
    . נסתלקה הדמות מעבר לאופק…
   </sp>
   <sp>
    <speaker id="רות">
     רות
    </speaker>
    . החמה היא שנסתלקה!
   </sp>
   <sp>
    <speaker id="אוריאל">
     אוריאל
    </speaker>
    (הודף את רות מעליו). מחר תזרח החמה! לבוקר! (נופל על ברכיו).
לבוקר תזרח מנפשי האשה היחידה… חה-חה-חה! היחידה… היחידה… רות, דינה,
רחל, לאה – היחידה, חה-חה-חה! (יבבה ממושכה פורצת מתוך אפלת הערב ההולכת
ומתגברת. צלצל פעמונים – ממרחקים).
   </sp>
  </body>
 </text>
</TEI>