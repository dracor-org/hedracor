<TEI>
 <text>
  <body>
   <sp>
    <speaker id="דוב ברזילי">
     דוב ברזילי
    </speaker>
   </sp>
   <sp>
    <speaker id="שרה">
     שרה
    </speaker>
    – אשתו של ברזילי
   </sp>
   <sp>
    <speaker id="יוחנן">
     יוחנן
    </speaker>
    – אחיה של שרה
   </sp>
   <sp>
    <speaker id="שאול">
     שאול
    </speaker>
   </sp>
   <sp>
    <speaker id="מרים">
     מרים
    </speaker>
    – אשתו של שאול
   </sp>
   <sp>
    <speaker id="אבא">
     אבא
    </speaker>
   </sp>
   <sp>
    <speaker id="יהודית">
     יהודית
    </speaker>
    – אשתו של אבא
   </sp>
   <sp>
    <speaker id="שמואל">
     שמואל
    </speaker>
   </sp>
   <sp>
    <speaker id="חיים">
     חיים
    </speaker>
   </sp>
   <sp>
    <speaker id="יונה">
     יונה
    </speaker>
   </sp>
   <sp>
    <speaker id="ראובן">
     ראובן
    </speaker>
   </sp>
   <sp>
    <speaker id="דן">
     דן
    </speaker>
   </sp>
   <sp>
    <speaker id="חנה">
     חנה
    </speaker>
   </sp>
   <sp>
    <speaker id="שפרה">
     שפרה
    </speaker>
   </sp>
   <sp>
    <speaker id="אביבה">
     אביבה
    </speaker>
   </sp>
   <sp>
    על אחד מהרי הגליל. סהר בהיר. בקצה ההר סימני ישוב של קבוצה. שקט. דממת
ליל. רק מפעם לפעם נשמעת שריקת רוח ההרים, ויללת תנים ושירה. זקן עם ילקוט
על שכמו ומקל בידו מטפס בכבדות ועולה בהר.
   </sp>
   <sp>
    <speaker id="הזקן">
     הזקן
    </speaker>
    : עליתי. (מביט מסביבו) והרוח חזק. (פונה למי שהוא למטה) עלה,
התאמץ ועלה.
   </sp>
   <sp>
    <speaker id="קול מלמטה">
     קול מלמטה
    </speaker>
    : המשעול צר. קוצים ודרדרים מתחת הרגלים. והתהום עמוקה. עוד
מעט ואפול.
   </sp>
   <sp>
    <speaker id="הזקן">
     הזקן
    </speaker>
    : אל תביט אחורנית. אל תביט לצדדים. ואל תחשוב שתפול, ולא תפול…
   </sp>
   <sp>
    <speaker id="קול מלמטה">
     קול מלמטה
    </speaker>
    : הכוחות עוזבים אותי.
   </sp>
   <sp>
    <speaker id="הזקן">
     הזקן
    </speaker>
    : אל תחשוב שהכוחות עוזבים אותך, ולא יעזבוך…
   </sp>
   <sp>
    <speaker id="קול מלמטה">
     קול מלמטה
    </speaker>
    : כוחותי הולכים וכלים.
   </sp>
   <sp>
    <speaker id="הזקן">
     הזקן
    </speaker>
    : הכוחות לפי הרצון… אם רצון חזק לך להגיע אלי, גם כוחותיך
יתגברו…
   </sp>
   <sp>
    <speaker id="קול מלמטה">
     קול מלמטה
    </speaker>
    : לוא נתת לי רק רגע אחד לאסוף את כוחותי.
   </sp>
   <sp>
    <speaker id="הזקן:">
     הזקן:
    </speaker>
    לא. שמע לעצתי. אל תנוח עד שתגיע אלי, להר. התחזק ועלה.
   </sp>
   <sp>
    <speaker id="קול מלמטה">
     קול מלמטה
    </speaker>
    : אני נופל.
   </sp>
   <sp>
    <speaker id="הזקן">
     הזקן
    </speaker>
    : סימן שאינך ראוי לעלות על ההר.
   </sp>
   <sp>
    נראה ראש של איש צעיר ואחר כך כולו.
   </sp>
   <sp>
    <speaker id="הצעיר">
     הצעיר
    </speaker>
    : עליתי… א… עליתי…
   </sp>
   <sp>
    <speaker id="הזקן">
     הזקן
    </speaker>
    : התאזר עוד בכוחותיך… הרוחות פה חזקים. צריך להאחז בהר שלא ישאך
הרוח.
   </sp>
   <sp>
    <speaker id="הצעיר">
     הצעיר
    </speaker>
    : ועכשיו גלה לי מי אתה.
   </sp>
   <sp>
    <speaker id="הזקן">
     הזקן
    </speaker>
    : יהודי זקן אני.
   </sp>
   <sp>
    <speaker id="הצעיר">
     הצעיר
    </speaker>
    : מאין תבוא?
   </sp>
   <sp>
    <speaker id="הזקן">
     הזקן
    </speaker>
    : מצפת.
   </sp>
   <sp>
    <speaker id="הצעיר">
     הצעיר
    </speaker>
    : מי אתה ומה תבקש בהרים?
   </sp>
   <sp>
    <speaker id="הזקן">
     הזקן
    </speaker>
    : מלקט אני בהרים עשבי רפואה.
   </sp>
   <sp>
    <speaker id="הצעיר">
     הצעיר
    </speaker>
    : ואין אתה ירא יחידי בלילה על ההרים?
   </sp>
   <sp>
    <speaker id="הזקן">
     הזקן
    </speaker>
    : לא. ה' אורי וישעי וממי אירא. האין אתה רואה שרוח אדוני מרחפת על
ההרים האלו, הרי ישראל…
   </sp>
   <sp>
    <speaker id="הצעיר">
     הצעיר
    </speaker>
    : ומה שמה, ישוב?
   </sp>
   <sp>
    <speaker id="הזקן">
     הזקן
    </speaker>
    : כן, ישוב. יהודים…
   </sp>
   <sp>
    <speaker id="הצעיר">
     הצעיר
    </speaker>
    : רוח. עוד מעט ואפל.
   </sp>
   <sp>
    <speaker id="הזקן">
     הזקן
    </speaker>
    : התחזק. עוד מעט ועבר הלילה. יבוא היום ויכסה על סודו.
   </sp>
   <sp>
    <speaker id="הצעיר">
     הצעיר
    </speaker>
    : ונעשה דרכנו הלאה.
   </sp>
   <sp>
    <speaker id="הזקן">
     הזקן
    </speaker>
    : לא. עשבי הרפואה מתגלים לי בלילה. נבוא למערה, פה מצד שמאל. ניתן
ליום למשול תחת השמים והארץ. נכנס למערה.
   </sp>
   <sp>
    הזקן פונה למערה שמצד שמאל, נכנס לתוכה, הצעיר אחריו.
   </sp>
   <sp>
    <speaker id="הזקן:">
     הזקן:
    </speaker>
    (מתוך המערה): נשב פה במסתרים. שור, הבט…
   </sp>
   <sp>
    התמונה נעלמת.
   </sp>
   <sp>
    בגליל העליון. בקבוצה אשר על הר.
   </sp>
   <sp>
    לפנות ערב. חדר־האוכל. החלונות פתוחים. דלת החוצה ודלת למטבח. מרים מפנה את
השולחן, אשר זה עתה כילו לאכול עליו. על השולחן קומקום־תה וקערת קש עם לחם.
על יד שולחן קטן שאצל אחד החלונות יושב שמואל וכותב. על ידו, על כסא,
מונחים ספרים אחדים. ליד ארון־ספרים, לא הרחק מדלת המטבח, עומד חיים ומסדר
את הספרים אשר בארון.
   </sp>
   <sp>
    <speaker id="חיים">
     חיים
    </speaker>
    : (כבן עשרים ושמונה, מסדר את הספרים שבארון ושר לעצמו):
   </sp>
   <sp>
    שני אנשים היו בעיר אחת,
   </sp>
   <sp>
    בעיר אחת.
   </sp>
   <sp>
    אחד עשיר ואחד רש.
   </sp>
   <sp>
    אחד עשיר ואחד רש.
   </sp>
   <sp>
    <speaker id="שמואל:">
     שמואל:
    </speaker>
    (כבן שלושים ושתים): משול לנו, ליהודים… כן, חיים?… לכולם,
וגם לערבים ארצות גדולות כאלה להם… ואף־על־פי־כן מקנאים בנו כדי שנאת
מות… משהו לא טוב תלוי כבר באויר על ראשינו…
   </sp>
   <sp>
    <speaker id="חיים:">
     חיים:
    </speaker>
    (ממשיך ושר):
   </sp>
   <sp>
    לעשיר היה צאן ובקר.
   </sp>
   <sp>
    <speaker id="מרים:">
     מרים:
    </speaker>
    (כבת עשרים וחמש, נלוית לחיים בשירתו, כשהיא עוסקת בשולחן, שרים
יחד):
   </sp>
   <sp>
    צאן ובקר הרבה מאד,
   </sp>
   <sp>
    ולרש אין כל, כי אם כבשה אחת,
   </sp>
   <sp>
    כבשה אחת קטנה.
   </sp>
   <sp>
    <speaker id="שפרה:">
     שפרה:
    </speaker>
    (כבת עשרים ושלוש, נראית בפתח המטבח, עליה סינור ושרווליה
מופשלים, מתגנבת על בהונות רגליה אל חיים, ומאחוריו מחקה את שירתו):
   </sp>
   <sp>
    ולרש אין כל, כי אם כבשה אחת,
   </sp>
   <sp>
    כבשה אחת קטנה.
   </sp>
   <sp>
    <speaker id="מרים:">
     מרים:
    </speaker>
    (פורצת בשחוק טוב).
   </sp>
   <sp>
    <speaker id="חיים:">
     חיים:
    </speaker>
    (מפנה את ראשו לשפרה. מביט עליה, וכאילו איננו יודע בעצמו איך
להתיחס למעשה זה שלה. לצחוק או להעלב).
   </sp>
   <sp>
    <speaker id="שפרה">
     שפרה
    </speaker>
    : הנח את זמירותיך. לך לאכול. תמיד הוא צריך לאחר. ותמיד לאכול
ביחידות.
   </sp>
   <sp>
    <speaker id="חיים">
     חיים
    </speaker>
    : תמיד?…
   </sp>
   <sp>
    <speaker id="שפרה">
     שפרה
    </speaker>
    : (רוצה לפיס את חיים, מביטה עליו בעינים צוחקות): זבובים מתרבים
שמה מהאוכל שלך.
   </sp>
   <sp>
    <speaker id="חיים:">
     חיים:
    </speaker>
    (בצחוק): גרשי אותם.
   </sp>
   <sp>
    <speaker id="שפרה:">
     שפרה:
    </speaker>
    (ברצינות): תסדר אחר כך את הספרים.
   </sp>
   <sp>
    <speaker id="חיים">
     חיים
    </speaker>
    : (בשקט): אוֹכל אחר כך.
   </sp>
   <sp>
    <speaker id="שפרה:">
     שפרה:
    </speaker>
    (בכעס): אזרוק את האוכל החוצה.
   </sp>
   <sp>
    <speaker id="חיים:">
     חיים:
    </speaker>
    (בהתמרמרות): לא תשליכי.
   </sp>
   <sp>
    <speaker id="שפרה:">
     שפרה:
    </speaker>
    (בכעס): כן אשליך. ומי זה מחויב לחמם אחר־כך את האוכל שלך?
   </sp>
   <sp>
    <speaker id="חיים:">
     חיים:
    </speaker>
    (בשקט): יש שמחויב.
   </sp>
   <sp>
    <speaker id="שפרה:">
     שפרה:
    </speaker>
    (בהתפרצות): מי?… מי מחויב?… מי?…
   </sp>
   <sp>
    <speaker id="חיים">
     חיים
    </speaker>
    : אל נא באפך. שמעי… שמעי מה שאומרים לך… יש מי שמחויב…
חיים… הוא בכבודו ובעצמו… אני עצמי אחמם את האוכל כשיהיה צורך בזה…
אגרש את הזבובים. הכל בעצמי…
   </sp>
   <sp>
    <speaker id="שפרה">
     שפרה
    </speaker>
    : תראה, אזרוק את האוכל החוצה. (יוצאת למטבח).
   </sp>
   <sp>
    <speaker id="שמואל:">
     שמואל:
    </speaker>
    (לעצמו): אי־אפשר פה לעבוד. (לחיים) לועידת ההסתדרות רק
כשבועיים. קיבלתי על עצמי להרצות על פעולתנו בגליל ואין נותנים לעבוד.
(ברצינות מהולה בצחוק) ואתה תמיד מתקוטט עם שפרה… תמיד…
   </sp>
   <sp>
    <speaker id="חיים:">
     חיים:
    </speaker>
    (בתמימות וצער): אני?… הלא היא תמיד “ברוגז”…
   </sp>
   <sp>
    <speaker id="שמואל">
     שמואל
    </speaker>
    : וכמה יש לנו רווקים? יונה הלא עם הצאן. ובכן רק שניכם…
ומתקוטטים…
   </sp>
   <sp>
    <speaker id="מרים:">
     מרים:
    </speaker>
    (בצחוק): ואתה, שמואל?…
   </sp>
   <sp>
    <speaker id="שמואל:">
     שמואל:
    </speaker>
    (בהנאה קצת): אותי אין מביאים בחשבון… (לחיים) באמת לך לאכול.
   </sp>
   <sp>
    <speaker id="חיים">
     חיים
    </speaker>
    : כמדומני שבחדרך יש ספרים אחדים, האם עוד נחוצים הם לך?
   </sp>
   <sp>
    <speaker id="שמואל">
     שמואל
    </speaker>
    (קם): לך, לך. בעצמי אביא את הספרים ואסדרם בארון.
   </sp>
   <sp>
    <speaker id="חיים:">
     חיים:
    </speaker>
    (כשהוא הולך למטבח): אינני סובל את אי־הסדר הזה בארון הספרים.
(בדלת המטבח לשמואל) תביא את הספרים מחדרך?
   </sp>
   <sp>
    <speaker id="שמואל">
     שמואל
    </speaker>
    : אביא, אביא.
   </sp>
   <sp>
    חיים נכנס למטבח ושמואל יוצא דרך הדלת המובילה החוצה.
   </sp>
   <sp>
    <speaker id="מרים:">
     מרים:
    </speaker>
    (יחידה בחדר־האוכל. עומדת אצל השולחן. נראה, שקועה בהרהורים.
נשענת ליד השולחן. על פניה מופיעה בת־צחוק של אור והיא משתפכת על כל פניה.
מעבירה בידה בלט על בטנה, כאילו מבקשת מה).
   </sp>
   <sp>
    <speaker id="מבחוץ קוראים">
     מבחוץ קוראים
    </speaker>
    : מרים, מרים!
   </sp>
   <sp>
    <speaker id="מרים">
     מרים
    </speaker>
    : (שוקעת בהרהורים).
   </sp>
   <sp>
    <speaker id="יהודית:">
     יהודית:
    </speaker>
    (כבת שלושים ושלוש, נראית מבחוץ אצל החלון): אַ, את פה, מרים.
   </sp>
   <sp>
    <speaker id="מרים:">
     מרים:
    </speaker>
    (מתעוררת): מה, יהודית?…
   </sp>
   <sp>
    <speaker id="יהודית:">
     יהודית:
    </speaker>
    (מושיטה למרים תרנגולת שבידה): ראי, מה דעתך, היא אינה טובה
בעיני.
   </sp>
   <sp>
    <speaker id="מרים:">
     מרים:
    </speaker>
    (נוטלת את התרנגולת): בפה ראית?
   </sp>
   <sp>
    <speaker id="יהודית">
     יהודית
    </speaker>
    : לא מצאתי מאומה. אבל מאז המגפה בלול אני יראה גם מפני הצל. מה
דעתך?
   </sp>
   <sp>
    <speaker id="מרים:">
     מרים:
    </speaker>
    (בודקת את התרנגולת. מביטה בפיה): לא. כמדומני שאין כלום.
   </sp>
   <sp>
    <speaker id="יהודית">
     יהודית
    </speaker>
    : ובבוקר כשטפלת בלול, לא נראה לך דבר?
   </sp>
   <sp>
    <speaker id="מרים">
     מרים
    </speaker>
    : לא. על כל פנים הפרישי אותה מהלול.
   </sp>
   <sp>
    <speaker id="יהודית">
     יהודית
    </speaker>
    : גם אני סבורה כך. (הולכת).
   </sp>
   <sp>
    <speaker id="מרים:">
     מרים:
    </speaker>
    (יושבת אצל השולחן. שוקעת שוב בהרהוריה. מביטה על בטנה. ופתאום
צוחקת בקול מלא אור).
   </sp>
   <sp>
    <speaker id="שרה">
     שרה
    </speaker>
    (כבת שלושים, באה דרך הדלת המובילה החוצה. מביטה על מרים): מה
הצחוק הזה? הלא אין פה איש?
   </sp>
   <sp>
    <speaker id="מרים">
     מרים
    </speaker>
    : סתם, ככה… (צוחקת שוב לעצמה).
   </sp>
   <sp>
    <speaker id="שרה">
     שרה
    </speaker>
    : לא, מרים, סתם אין מצחקים ככה… ספרי… מה?…
   </sp>
   <sp>
    <speaker id="מרים">
     מרים
    </speaker>
    : (בהתעוררות): את יודעת, הרה, אני… אצלי… (צוחקת).
   </sp>
   <sp>
    <speaker id="שרה">
     שרה
    </speaker>
    : כן?…
   </sp>
   <sp>
    <speaker id="מרים">
     מרים
    </speaker>
    : כן… כן… כמדומני שאני מרגישה כבר… שם… מדגדג ומלטף מה
בפנים… (על פניה משתפך עונג מלא אור).
   </sp>
   <sp>
    <speaker id="שרה:">
     שרה:
    </speaker>
    (נגשת למרים, בחיבה): אשת־חיל. טוב. עוד אם אחת. עוד נפש אחת
בקבוצה (שוקעת בהרהורים) ועולם חדש יתגלה לפניך, מרים.
   </sp>
   <sp>
    <speaker id="מרים">
     מרים
    </speaker>
    : אני אשאר אותה מרים, כמקודם.
   </sp>
   <sp>
    <speaker id="שרה:">
     שרה:
    </speaker>
    (יושבת אצל השולחן. ברצינות): לא. אחרת לגמרי.
   </sp>
   <sp>
    <speaker id="מרים">
     מרים
    </speaker>
    : פה… בתוך חיינו אנו… בתוך חיי הקבוצה… מדוע?…
   </sp>
   <sp>
    <speaker id="שרה">
     שרה
    </speaker>
    : ככה. אחרת… אם, כנראה תשאר לעולם אם… מחשבות חדשות, אחריות
לילדים… מיום ליום משתנים… ילדי כבר גדלו ועוד מדגדג ומלטף פנימה,
כעודם בבטני… אם…
   </sp>
   <sp>
    <speaker id="מרים">
     מרים
    </speaker>
    : לא, תראי. אשאר כמו שהייתי עד עכשיו… (קמה). צריך כבר ללכת
לרפת. (יוצאת החוצה).
   </sp>
   <sp>
    <speaker id="שרה">
     שרה
    </speaker>
    : (מלוה את מרים במבט חם. כשמרים נעלמת ממהרת שרה לחלון וקוראת):
מרים, תזהרי שם ברפת. אַת שומעת, תזהרי… (סרה מהחלון, נגשת לשולחן ומישרת
את המפה).
   </sp>
   <sp>
    <speaker id="דוב:">
     דוב:
    </speaker>
    (כבן שלושים וחמש. מגודל זקן, פראי קצת. נכנס מהדלת שמובילה
החוצה).
   </sp>
   <sp>
    <speaker id="שרה:">
     שרה:
    </speaker>
    (בצחוק מלא חיבה): אוי, איזה זקן, מלא קש.
   </sp>
   <sp>
    <speaker id="דוב:">
     דוב:
    </speaker>
    (כשהוא סורק באצבעותיו את זקנו ומוציא ממנו חתיכות קש): הלא דישה
היום. (מביט על הקש שבידו) היבול מבורך, כנראה, כל כך שגם זקני הצמיח.
   </sp>
   <sp>
    <speaker id="שרה">
     שרה
    </speaker>
    : הזקן שלך גדול וגדול. פני פרא לך.
   </sp>
   <sp>
    <speaker id="דוב">
     דוב
    </speaker>
    : זקנו של אבא היה ארוך יותר ולא היה פרא. יהודי היה ואף אני כמוהו.
   </sp>
   <sp>
    <speaker id="שרה">
     שרה
    </speaker>
    : בכל אתה רוצה לחקות את אבא שלך…
   </sp>
   <sp>
    <speaker id="דוב">
     דוב
    </speaker>
    : לא, שרה, אינני מחקה… רוצה אני להיות מה שהנני וממילא יוצא
יהודי כמו אבא… (מושיט לפניה את ידיו) איזו ידים? הגידים כמו בזו של
אבא… סבל…
   </sp>
   <sp>
    <speaker id="שרה">
     שרה
    </speaker>
    : סבל? שמש היה…
   </sp>
   <sp>
    <speaker id="דוב">
     דוב
    </speaker>
    : לא, שרה, שכחת… השמש היה רב שמריה… מ“הפני”… ואבא היה מכניס
את העצים מהחוץ, מסיק את התנורים, מטאטא ומנקה את בית הכנסת, מביא מים…
ועיקר עבודתו ופרנסתו היתה הסבלות… וידי כמו ידיו… בי אבא שלי…
   </sp>
   <sp>
    <speaker id="שרה">
     שרה
    </speaker>
    : ואיפה בי, אבי שלי?…
   </sp>
   <sp>
    <speaker id="דוב:">
     דוב:
    </speaker>
    (צוחק): איפה?… בכל, פניך, עיניך, וגם ידיך, רב מסלאווּטא…
   </sp>
   <sp>
    <speaker id="שרה">
     שרה
    </speaker>
    : (צוחקת): רב?… פועלת כמוך… יחד אתך בקבוצה ועובדת כמוך…
איפה בי האבא שלי?…
   </sp>
   <sp>
    <speaker id="דוב:">
     דוב:
    </speaker>
    (מחבק אותה קל): באצילות דמיך… ולא עוד אלא שמיום ליום הולך אבא
שלך ומתבלט בך יותר ויותר… בת של מרא־דאתרא… דם רבנים בעורקיך… (צוחק
בהנאה. קצת מגושם) ובנו של יחיאל הסבל חטף לו את בת הרב מסלאווּטא…
   </sp>
   <sp>
    <speaker id="שרה:">
     שרה:
    </speaker>
    (בצחוק): נזכר נשכחות… ואולי לא אתה חטפת אותי כי אם
    חטפתי אותך מידי חנה… אם כי בת מרא־דאתרא אני…
   </sp>
   <sp>
    <speaker id="דוב:">
     דוב:
    </speaker>
    (ניגש לשולחן, נוטל פרוסה ואוכל)
   </sp>
   <sp>
    <speaker id="שרה">
     שרה
    </speaker>
    : מה, אתה רעב, זה לא כבר אכלנו?
   </sp>
   <sp>
    <speaker id="דוב">
     דוב
    </speaker>
    : לא. סתם, לשם הנאה. טוב ללעוס לחם…
   </sp>
   <sp>
    מבחוץ (נשמע שיר ילדים):
   </sp>
   <sp>
    אל יבנה הגליל
   </sp>
   <sp>
    אל יבנה הגליל
   </sp>
   <sp>
    <speaker id="שרה:">
     שרה:
    </speaker>
    (נגשת לחלון. מביטה החוצה): הילדים. (שרה עמם):
   </sp>
   <sp>
    אל יבנה הגליל
   </sp>
   <sp>
    אל יבנה הגליל
   </sp>
   <sp>
    ראה, דוב, הם רוקדים הורה, יד על שכם, (צוחקת ושרה).
   </sp>
   <sp>
    אל יבנה הגליל
   </sp>
   <sp>
    אנחנו נבנה הגליל.
   </sp>
   <sp>
    <speaker id="דוב">
     דוב
    </speaker>
    : (ניגש לחלון כשהוא לועס את הלחם. מביט החוצה): כך ילדים, כך…
   </sp>
   <sp>
    אל יבנה הגליל
   </sp>
   <sp>
    (סר מהחלון כשהוא תפוס במחשבותיו. כשלעצמו):
   </sp>
   <sp>
    אנחנו נבנה הגליל.
   </sp>
   <sp>
    אנחנו נבנה הגליל…
   </sp>
   <sp>
    <speaker id="שרה">
     שרה
    </speaker>
    : (פונה לדוב, ברצינות): צריך כבר לחשוב על דבר הילדים. עמרם כבר בן
שש ואמנון בן ארבע.
   </sp>
   <sp>
    <speaker id="דוב">
     דוב
    </speaker>
    : נחמדים, בריאים. יגדלו חזקים, פה על ההר…
   </sp>
   <sp>
    <speaker id="שרה">
     שרה
    </speaker>
    : בית־ספר אין לנו פה. עוד ילדים מלבדם אין. גדלים בחצר כפראים…
   </sp>
   <sp>
    <speaker id="דוב">
     דוב
    </speaker>
    : רבנים לא יהיו. אני מבטיחך.
   </sp>
   <sp>
    <speaker id="שרה">
     שרה
    </speaker>
    : אבל פראים אינם צריכים להיות.
   </sp>
   <sp>
    <speaker id="דוב">
     דוב
    </speaker>
    : הנה שאלת, איפה בך אבא שלך… הנהו, הוא־הוא… בעצמנו בחרנו
במקום הזה להחיות את ההר השמם הזה וכבר דאגה: הלמדנות של ילדינו… אין עוד
בית ספר, לא נורא, לעת־עתה חיים ילמד אותם. יבואו עוד חברים, ירבו הילדים
ונייסד בית־ספר. ובכלל, ההר הזה והחיים בו זהו בית־הספר של ילדינו… אם
מאמינים במפעל יש להאמין בו בכל… די בחצאי דרכים. אם דרכנו אמת – אמת היא
גם בשבילנו וגם בשביל ילדינו.
   </sp>
   <sp>
    <speaker id="שרה:">
     שרה:
    </speaker>
    (שוקעת במחשבות, כשלעצמה): האמנם השתניתי?… (לדוב) ומה אם
הילדים יתחנכו בסביבת ילדים, בקבוצה שיש בה בית ספר?
   </sp>
   <sp>
    <speaker id="דוב">
     דוב
    </speaker>
    : לא, פה… בהר… היום נסדר את הילדים במקום נוח להם יותר. מחר
נחפש גם בשבילנו מקום יותר נוח. בעמק או ביהודה… ומחרתים לעיר… מחרתים,
מי יודע לאן… לא… לא… פה… בהר…
   </sp>
   <sp>
    <speaker id="שרה">
     שרה
    </speaker>
    : (בצחוק קל): ומה אם אקח פעם, בלילה, את הילדים על שכמי ואברח אתם.
אביאם לקבוצה שיש שם בית־ספר וסביבה של ילדים ואשאירם שם.
   </sp>
   <sp>
    <speaker id="דוב">
     דוב
    </speaker>
    : ואני ארדוף אחריך (חוטף אותה) אחטוף אותך ככה, על השכם עם הילדים
ואחזירכם הנה. הילדים ילדי והאשה אשתי…
   </sp>
   <sp>
    <speaker id="שרה:">
     שרה:
    </speaker>
    (צוחקת): ומאימתי אתה בעד רכוש פרטי… אשתך שלך…
   </sp>
   <sp>
    <speaker id="דוב:">
     דוב:
    </speaker>
    (כשהוא נושא את שרה על כתפיו): בנוגע לאשה שכמותך, רק רכוש
פרטי… על רכוש שכזה אין מוַתרים…
   </sp>
   <sp>
    <speaker id="שרה:">
     שרה:
    </speaker>
    (קופצת מעם דוב. מבטה נופל החוצה דרך החלון): ראה, יונה עם העדר,
עם הצאן מהחוּלה, כל כך מוקדם…
   </sp>
   <sp>
    <speaker id="דוב:">
     דוב:
    </speaker>
    (מביט דרך החלון החוצה): כן… יונה עם הצאן… טוב עשה… אמרתי
לו שיאסוף אותם היום בטרם תשקע השמש. עכשיו כשאי־שקט בסביבה כדאי להקדים
ולבוא עם הצאן מבעוד יום.
   </sp>
   <sp>
    <speaker id="שרה:">
     שרה:
    </speaker>
    (במבוכה): המצב רציני?
   </sp>
   <sp>
    <speaker id="דוב">
     דוב
    </speaker>
    : כן… צריכים להיות מוכנים לכל (כשהוא מביט מבעד לחלון) ואת מכונת
הדישה לא כיסו… בלילות אלה טל כבד. צריך ללכת לכסותה.
   </sp>
   <sp>
    <speaker id="שרה">
     שרה
    </speaker>
    (נדהמת): והכל יודעים כי סכנה קרובה?
   </sp>
   <sp>
    <speaker id="דוב">
     דוב
    </speaker>
    : יודעים. הנשק בסדר.
   </sp>
   <sp>
    <speaker id="שרה:">
     שרה:
    </speaker>
    (במבוכה): לא ידעתי. מדוע לא ספרת לי?…
   </sp>
   <sp>
    <speaker id="דוב">
     דוב
    </speaker>
    : אמש שוחחנו.
   </sp>
   <sp>
    <speaker id="שרה">
     שרה
    </speaker>
    : מהשיחה אמש לא היה לי הרושם כי הדבר רציני. לא… לא ככה מודיעים
לאם שסכנה מרחפת על ילדיה.
   </sp>
   <sp>
    <speaker id="דוב">
     דוב
    </speaker>
    : שרה, פחד נפל עליך? אַת… מן הראשונות שהעיזו לעלות על ההר…
   </sp>
   <sp>
    <speaker id="שרה:">
     שרה:
    </speaker>
    (אחרי שתיקה קצרה. מביטה על דוב. בעיניה מעין פחד בפני עצמה ובקשה
לעזרה): אז לא הייתי אם… לא היו לנו ילדים.
   </sp>
   <sp>
    <speaker id="דוב">
     דוב
    </speaker>
    : שרה, כזרה את מדברת אתי.
   </sp>
   <sp>
    <speaker id="שרה">
     שרה
    </speaker>
    : רוחה של חנה מדבר מתוך גרונך.
   </sp>
   <sp>
    <speaker id="דוב">
     דוב
    </speaker>
    (בצער): שוב חנה…
   </sp>
   <sp>
    <speaker id="שרה">
     שרה
    </speaker>
    : כן, רוחה של חנה מדבר מתוך גרונך. אם מחשבותי אינם כמחשבות חנה,
כזרה אני בעיניך…
   </sp>
   <sp>
    <speaker id="דוב">
     דוב
    </speaker>
    : חנה כבר איננה בתוכנו על ההר. האמנם כה רחוקים אנחנו…
   </sp>
   <sp>
    <speaker id="שרה:">
     שרה:
    </speaker>
    (בכאב): כן, דוב, יש שאין אתה מבין אותי. בן אדם אני… כשחנה עוד
היתה פה, ולא פעם כאב לי מהחיים המשותפים עם האשה שאהבת… כאב לי אז מאוד.
כאב. דוב, כאב… לא הבנת אותי אז, כי אשה אני… ועכשיו, כשסכנה מרחפת על
ההר ואני אם… אם אני… ואני חושבת על ילדי.
   </sp>
   <sp>
    <speaker id="שמואל:">
     שמואל:
    </speaker>
    (נכנס. בידו ספרים אחדים. לדוב): יונה מחפש אותך.
   </sp>
   <sp>
    <speaker id="דוב:">
     דוב:
    </speaker>
    (יוצא)
   </sp>
   <sp>
    <speaker id="שמואל:">
     שמואל:
    </speaker>
    (נגש לארון, מתחיל לסדר את הספרים שהביא).
   </sp>
   <sp>
    <speaker id="שרה">
     שרה
    </speaker>
    : (שקועה במחשבות. שתיקה).
   </sp>
   <sp>
    <speaker id="שרה:">
     שרה:
    </speaker>
    (לשמואל): ובסביבה אי־שקט. סכנה מרחפת על ההר?
   </sp>
   <sp>
    <speaker id="שמואל">
     שמואל
    </speaker>
    : כן. כך אנו סבורים. (ניגש לשולחן עם ספר בידו,יושב) לדוב יש
ידיעות…
   </sp>
   <sp>
    <speaker id="שרה">
     שרה
    </speaker>
    : (אחרי שתיקה קצרה): האם לא ידעת כי אביו של דוב נהרג, בפרעות
בעירנו?
   </sp>
   <sp>
    <speaker id="שמואל">
     שמואל
    </speaker>
    : שמעתי.
   </sp>
   <sp>
    <speaker id="שרה">
     שרה
    </speaker>
    : לעולם לא אשכח את היום ההוא. ילדה הייתי אז, כבת חמש עשרה… כעין
עלטה נוראה ירדה לעולם בעצם היום. ובתוך העלטה רעש וקולות פראים. הורסים
בתים, שודדים חנויות. יללה וצווחה. ביתנו מלא אנשים. גם אביו של דוב,
יחיאל. דוב כל כך דומה לאביו… אותן העינים הפתוחות, מלאי רוך ועקשנות,
אותו זקן והכתפים הבטוחות… כולם עומדים צפופים ומבוהלים. מטכסים עצה…
והנה רץ ומודיע בשם ראש־העיר: אם אבא וחשובי העדה יישבעו לעיני כל ההמון,
כי היהודים אינם צריכים לדם נוצרים בפסח, הוא מבטיח לעצור את הפרעות. אבא
הרכין ראשו ובכייתו בוקעת שחקים. אוי לנו… אבל מחליט… כן… להציל עדה
שלמה ממות… הוא הולך… פתאום נבהלו הביתה כעשרה בחורים, מתחננים: אל
תלכו… רבי, אל תשפיל את כבודך… כבוד־העם… אנחנו בדמינו נגן עליכם…
אבא מביט עליהם בעיני אהבה ורחמים: ודמכם אינו קדוש לי, וחייכם לא יקרים
לי? תפלו בידי המרצחים… לא, אני הולך… ויחיאל נגש לאבא ומודיע: אני
הולך לבית־הכנסת. אבא מונע אותו, אל תלך… יחיאל תוהה. איך?… הם יטמאו
את ספרי התורה… אבא עמד על דעתו, לא תלך… יחיאל בטוח בדעתו, צועק: רבי,
לא אשמע לך… הפעם לא אשמע לך… לא אתן לחלל. אבא מצוה לו: אל תלך…
הטמאים האלה אינם יכולים לחלל את קדשינו… תורתנו תורת חיים…יקרה נפש
אחת מישראל… חייך קדושים… יחיאל איננו שומע והולך. אבא רץ לעכבו, הוא
דוחף את אבא והולך לו. ועד שהתכוננו ללכת להשבע עם ספר־התורה ביד נודע, כי
יחיאל נרצח על מדרגות ארון־הקודש… אבא בוכה כילד: קדוש… על קידוש
השם…אבא הלך ונשבע. הפרעות נעצרו. וכשחזר אבא הביתה ישב אצל השולחן
בחדרו. ראשו שמוט על ידיו וכל הלילה בכה. ורק מזמן לזמן ניחם עצמו מתוך
בכי: הצלתי עדה שלמה… חיי אנשים…
   </sp>
   <sp>
    שתיקה
   </sp>
   <sp>
    <speaker id="שרה:">
     שרה:
    </speaker>
    (כלעצמה): ומי יודע, עם מי הצדק… עם אבי או עם אביו של דוב…
מי יודע?… (אחרי שתיקה קצרה) אתה יודע, שמואל, כשיש לך ילדים – על הרבה
דברים אתה מתחיל לחשוב אחרת משחשבת מקודם… מחשבות שהיו לך ודאיות כשתים
ושתים – ארבע, נעשות לך ספקות…
   </sp>
   <sp>
    <speaker id="שמואל">
     שמואל
    </speaker>
    : למחשבות בני אדם בכלל אין יציבות. לכל דבר ודבר יש פנים לכאן
ולכאן… כעין קפיץ הוא מוחו של בן אדם. תטה אותו שמה. הנה… למעלה,
למטה… לחד גיסא ומאידך גיסא… ולולא התאוה שבנו להאחז במה־שהוא בהויה,
לולא כוח הרצון שבנו לשלוט, להיות למה־שהוא בהויה, לא היינו מוצאים לעולם
את ידינו ורגלינו בסבך המחשבות שלנו.
   </sp>
   <sp>
    <speaker id="שרה">
     שרה
    </speaker>
    : אתה, שמואל, מדבר על סבך של מחשבות…אתה השמאלי… הקיצוני…
   </sp>
   <sp>
    <speaker id="שמואל">
     שמואל
    </speaker>
    : וגם את, שרה, לא מבינה אותי… והלא לפניך אני גלוי תמיד… כן,
אני שמאלי, קיצוני… מוחי, הגיוני – קו ישר, אבל, אבל… בנשמתי רעל.
ואולי… בקיצוניות המופשטת אני נח ומוצא מפלט מנשמתי האכולה רעל של
ספקות… כן. אבל מה אתך, הפעם, שרה? אחרת את… את הבטוחה… הרקדנית
הגלילית, אחרת…
   </sp>
   <sp>
    <speaker id="שרה:">
     שרה:
    </speaker>
    (כלעצמה): אחרת… אחרת… כל כך הרבה על שכם אחד… כיבוש
הארץ… אֵם… אני מרגישה עצמי כאלו מישהו אחז פתאום בשערות ראשי ומטלטל
אותי… האמנם פחד הסכנה המרחפת על ההר, נפל עלי? לא… לא… (בקולה בכי
עצור) מה אתי?… האומנם רק אם אני?… רק אֵם… (קמה ובורחת החוצה).
   </sp>
   <sp>
    <speaker id="שמואל:">
     שמואל:
    </speaker>
    (נשאר יחידי. הולך הנה והנה בחדר).
   </sp>
   <sp>
    <speaker id="מרים:">
     מרים:
    </speaker>
    (נכנסת – לשמואל): שאול עוד לא בא?
   </sp>
   <sp>
    <speaker id="שמואל">
     שמואל
    </speaker>
    : מצפת מאחרים תמיד, יבוא עוד מעט.
   </sp>
   <sp>
    <speaker id="מרים">
     מרים
    </speaker>
    : בלילה יחידי.
   </sp>
   <sp>
    נכנסים אבא ויהודית.
   </sp>
   <sp>
    <speaker id="יהודית">
     יהודית
    </speaker>
    : צריך להכין את הלוקס.
   </sp>
   <sp>
    <speaker id="אבא">
     אבא
    </speaker>
    : (כבן ארבעים): למה?
   </sp>
   <sp>
    <speaker id="יהודית">
     יהודית
    </speaker>
    : שמא.
   </sp>
   <sp>
    <speaker id="אבא">
     אבא
    </speaker>
    : מה שמא?
   </sp>
   <sp>
    <speaker id="יהודית">
     יהודית
    </speaker>
    : מה למה?
   </sp>
   <sp>
    <speaker id="מרים">
     מרים
    </speaker>
    : (צוחקת).
   </sp>
   <sp>
    <speaker id="אבא">
     אבא
    </speaker>
    : מה את מפטפטת?
   </sp>
   <sp>
    <speaker id="יהודית">
     יהודית
    </speaker>
    : אמרת למה, אמרתי שמא… אמרתי לך שצריך להכין את הלוקס, להדליק
אותו, ואתה עם החסכונות שלך… למה?
   </sp>
   <sp>
    <speaker id="אבא">
     אבא
    </speaker>
    : כן… חסכון… בכל… אין דבר קטן וגדול במשק. קטן כגדול, רבע
שעה פחות דלק הלוקס פחות הוצאה, זאת תורת המשק… עוד ביצה אחת בלול, עוד
ליטר חלב אחד ברפת, עוד ראש־כרובית אחד בגינה. וחסכון של שעה בלוקס, זאת
היא תורת המשק וחכמתו… וי וי, צריך עוד ללמד וללמד אתכם.
   </sp>
   <sp>
    <speaker id="יהודית">
     יהודית
    </speaker>
    : המלמד שלנו…
   </sp>
   <sp>
    <speaker id="אבא">
     אבא
    </speaker>
    : גם אני למדתי… כן, למדתי. מי שם לב לקטנות? קרע בחולצה, הלאה!
ובמחסן לקחתי אחרת. המנורה בחדרי, מה איכפת לי, אם תדלק כל הלילה… לא…
(מביט על השולחן) וגם זה… ראי, מנהג חדש. מפה על השולחן… מה היה חסר
בלעדיה? יש שעוונית, די. אבל תהא מפה, בשעת אכילה, אבל עכשיו, למה?…
(מסיר את המפה ומקפלה) השעוונית נקיה.
   </sp>
   <sp>
    <speaker id="יהודית">
     יהודית
    </speaker>
    : באמת נעשית קמצן.
   </sp>
   <sp>
    <speaker id="אבא">
     אבא
    </speaker>
    : יהא קמצן… אבל למה להוסיף עבודה? להוסיף כביסה? האין עבודה
בלול, ברפת, בגינה? למה?… (מבטו נופל החוצה דרך החלון) ראו, איזו
שקיעה…
   </sp>
   <sp>
    מרים, יהודית ואבא עם המפה שבידו נגשים לחלון.
   </sp>
   <sp>
    <speaker id="אבא">
     אבא
    </speaker>
    : השמים בוערים.
   </sp>
   <sp>
    <speaker id="מרים">
     מרים
    </speaker>
    : איזה יופי.
   </sp>
   <sp>
    <speaker id="אבא">
     אבא
    </speaker>
    : שמואל, ראה.
   </sp>
   <sp>
    <speaker id="שמואל">
     שמואל
    </speaker>
    (נשאר יושב על מקומו).
   </sp>
   <sp>
    <speaker id="מרים">
     מרים
    </speaker>
    : ראו, החרמון בוער…
   </sp>
   <sp>
    <speaker id="יהודית">
     יהודית
    </speaker>
    : והצללים מתפרקים על ההרים.
   </sp>
   <sp>
    <speaker id="אבא">
     אבא
    </speaker>
    : (שם ידו על כתפה של יהודית): איזה עולם אחר…
   </sp>
   <sp>
    <speaker id="יהודית:">
     יהודית:
    </speaker>
    (צוחקת בקול עליז): ראו, שפרה השלימה עם חיים… עומדים יחד. יד
על שכם ומביטים לשקיעה… והוא שר מזמורו תמיד.
   </sp>
   <sp>
    <speaker id="חיים">
     חיים
    </speaker>
    : (בחוץ שר בלט):
   </sp>
   <sp>
    לעשיר היה צאן ובקר
   </sp>
   <sp>
    צאן ובקר הרבה מאד.
   </sp>
   <sp>
    <speaker id="מרים">
     מרים
    </speaker>
    : שקעה… השמש…
   </sp>
   <sp>
    אבא, יהודית ומרים נלוים לחיים
   </sp>
   <sp>
    ולרש אין כל, כי אם כבשה אחת
   </sp>
   <sp>
    כבשה אחת קטנה…
   </sp>
   <sp>
    <speaker id="אבא">
     אבא
    </speaker>
    : ארצנו… יפה ארצנו… (מוציא את ראשו מבעד החלון כמסתכל
במה־שהוא) מה זה שם? יונה עם כבשה על ידיו. ודוב אחריו.
   </sp>
   <sp>
    <speaker id="יהודית:">
     יהודית:
    </speaker>
    מה, המליטה?…
   </sp>
   <sp>
    <speaker id="אבא:">
     אבא:
    </speaker>
    (צוחק): איכרה… עכשיו עונת ההמלטה?
   </sp>
   <sp>
    נכנס יונה כשכבשה בזרועותיו, אחריו דוב ואחריהם חיים ושפרה.
   </sp>
   <sp>
    <speaker id="אבא">
     אבא
    </speaker>
    : מה קרה?
   </sp>
   <sp>
    <speaker id="יונה">
     יונה
    </speaker>
    : (כבן עשרים ושתים, מגודל שערות וזקן. מניח את הכבשה על השולחן):
רק עכשיו, בדירה, נראה לי… הדליקו את הלוקס.
   </sp>
   <sp>
    כולם עומדים מסביב לכבשה. אבא מדליק את הלוקס.
   </sp>
   <sp>
    <speaker id="חיים">
     חיים
    </speaker>
    : (כשראה ספר מתחת הכבשה, מוציא אותו ומתמרמר): זהו היחס לספרים…
על הספר (שם את הספר בארון ונחפז לכבשה).
   </sp>
   <sp>
    <speaker id="שרה">
     שרה
    </speaker>
    : (נכנסת): מה קרה?
   </sp>
   <sp>
    <speaker id="יונה">
     יונה
    </speaker>
    : הנה… פצע… בסכין… ימח שמו. הרגשתי כל היום… מבטיהם…
ועזבתי את החוּלה בהקדם.
   </sp>
   <sp>
    <speaker id="דוב:">
     דוב:
    </speaker>
    (מתבונן בפצע): לא עמוק.
   </sp>
   <sp>
    <speaker id="יונה:">
     יונה:
    </speaker>
    (מלא התמרמרות): אבל פצעה, ימח שמו. אחד הרועים הסתובב כל הזמן
בין העדר. ישבתי לי כאילו אינני מבין מאום, ואינני מעלים עין ממנו. החליל
מוצא חן בעיניו, אבל לא נתתי לגשת אליו. ובכל זאת, ימח שמו, מצא רגע ותחב
את פגיונו… (מלטף את ראש הכבשה) מדוע לא צעקת, טיפשה… תנו מים… הנה
הקומקום (כשהוא אוחז בידיו את מקום הפצע) צקו מים, הנה.
   </sp>
   <sp>
    <speaker id="יהודית:">
     יהודית:
    </speaker>
    (נוטלת את הקומקום, יוצקת מים. כולם עומדים מסביב ומביטים).
   </sp>
   <sp>
    <speaker id="יונה">
     יונה
    </speaker>
    : (כשהוא רוחץ את הפצע): א, ימח שמם, אין אל אבוך…
   </sp>
   <sp>
    <speaker id="יהודית:">
     יהודית:
    </speaker>
    (בחיוך טוב): אין אל אבוך, אל אבוך, מבוך תבוך, מעבר יבוק…
שכחת, יונה, שאינך בחולה. בין יהודים אתה.
   </sp>
   <sp>
    צוחקים.
   </sp>
   <sp>
    <speaker id="חיים">
     חיים
    </speaker>
    : משוררת, איזה חרוזים.
   </sp>
   <sp>
    <speaker id="יונה:">
     יונה:
    </speaker>
    (נעלב. ליהודית): נסי את להיות ביניהם, עם הצאן בחולה… (מכלה
את מעשהו) תשאר לעת־עתה פה, נראה עד שנלך לישון. (נוטל את הכבשה מהשולחן
ושם אותה בפינת החדר).
   </sp>
   <sp>
    מתישבים ליד השולחן.
   </sp>
   <sp>
    <speaker id="שרה:">
     שרה:
    </speaker>
    (כשהיא מנקה את השולחן): והכבשה מה אשמה?
   </sp>
   <sp>
    <speaker id="יונה">
     יונה
    </speaker>
    : (מוציא את חלילו מכיסו, מנסה אותו): אני כבר יודע אותם. מרגיש
בתנועותיהם את הרהורי לבם. כל היום הרגשתי, באויר לא שקט… עוצרים איזה
סוד בלבם. כן. מה שהוא יתפרץ… יראים מאתנו. אבל…
   </sp>
   <sp>
    <speaker id="מרים">
     מרים
    </speaker>
    : ושאול לא בא עוד.
   </sp>
   <sp>
    <speaker id="שרה">
     שרה
    </speaker>
    : לוא ידעתי, לא הייתי נותנת לו לנסוע, רק בתנאי שיחזור מבעוד
יום…
   </sp>
   <sp>
    <speaker id="יהודית">
     יהודית
    </speaker>
    : הלא בפעם הראשונה הביא לצפת את תות־השדה שלנו… מי יודע אם
מצא שם קופצים על סחורה זו… ואולי ישאר ללון בצפת?
   </sp>
   <sp>
    <speaker id="מרים">
     מרים
    </speaker>
    : מי, שאול?… לא, דוקא. בזמן של אי־שקט לא יעזוב בלילה את ההר.
   </sp>
   <sp>
    <speaker id="דוב">
     דוב
    </speaker>
    : כן… נכון, מרים. שאול לא ישאר ללון בצפת. נסדר את העבודה ונצא
לפגוש אותו. מי עבד היום בכביסה?
   </sp>
   <sp>
    <speaker id="שרה">
     שרה
    </speaker>
    : אַת מרים, לא לרפת, ולא בכביסה.
   </sp>
   <sp>
    <speaker id="אבא">
     אבא
    </speaker>
    : וכי מה?
   </sp>
   <sp>
    <speaker id="יהודית">
     יהודית
    </speaker>
    : אומרים לך ודי. בנת?
   </sp>
   <sp>
    <speaker id="מרים:">
     מרים:
    </speaker>
    (מתאדמת): מדוע? עודני יכולה…
   </sp>
   <sp>
    <speaker id="דוב:">
     דוב:
    </speaker>
    (בטוב לב): ככה?… אל תתבישי, מרים… בודאי… ובכן, את הדישה
לגמור מחר. צריך להחזיר את המכונה. את השמירה יש להגביר גם ביום. שלושה
אנשים, להסתכל במתרחש בסביבה.
   </sp>
   <sp>
    <speaker id="מרים">
     מרים
    </speaker>
    : בשמירה אוכל גם אני.
   </sp>
   <sp>
    <speaker id="דוב">
     דוב
    </speaker>
    : טוב. כביסה לא תהיה מחר. ברפת ובלול רק אחת. ובמטבח לא יהיה מחר
איש מיוחד. (ליונה) עם הצאן לא תלך מחר לחוּלה. נחכה ימים אחדים. פה בהר
תרעה ותשגיח. ובכן, יונה, מרים ואבא בשמירה. יהודית ברפת ובלול. בדישה אני,
שרה, שאול, שפרה וחיים.
   </sp>
   <sp>
    <speaker id="חיים">
     חיים
    </speaker>
    : צריך הייתי לגמור פעם עם ארון־הספרים. הלא סוף־סוף יגיעו אלינו
הספרים החדשים ששולחים לנו. איפה אשים אותם?
   </sp>
   <sp>
    <speaker id="שפרה">
     שפרה
    </speaker>
    : הוא כבר מתחיל עם התרבות שלו.
   </sp>
   <sp>
    <speaker id="חיים">
     חיים
    </speaker>
    : כן… כן… עם התרבות שלו. אינני מתביש בזה. ואם אנחנו בהר,
כלום אין כבר לנו שום שייכות לתרבות?
   </sp>
   <sp>
    <speaker id="יהודית">
     יהודית
    </speaker>
    : ששא… חיים ושפרה מתקוטטים כבר.
   </sp>
   <sp>
    <speaker id="דוב:">
     דוב:
    </speaker>
    (לשמואל): ואתה, שמואל?
   </sp>
   <sp>
    <speaker id="שמואל">
     שמואל
    </speaker>
    : אני מוכרח לגמור את הרצאתי. רק כשבועיים נשאר לועידה. הלא קבלתי
על עצמי להרצות על דבר פעולתנו בגליל.
   </sp>
   <sp>
    <speaker id="אבא:">
     אבא:
    </speaker>
    (בצחוק, באזנה של יהודית): מתכונן להבחר לועד הפועל…
   </sp>
   <sp>
    <speaker id="דוב:">
     דוב:
    </speaker>
    (שמע את דברי אבא. מחייך בטוב לב): ובכן, חיים, אתה נחוץ לדישה.
   </sp>
   <sp>
    <speaker id="חיים">
     חיים
    </speaker>
    : אם נחוץ… אלא שאת עבודת התרבות מזניחים לגמרי.
   </sp>
   <sp>
    <speaker id="דוב:">
     דוב:
    </speaker>
    נו, עכשיו לצאת לקראת שאול. הוא נסע בלי נשק. (ליונה) הנח את
החליל, בא שנינו… על סוסים.
   </sp>
   <sp>
    <speaker id="מרים">
     מרים
    </speaker>
    : עד אן תלכו?
   </sp>
   <sp>
    <speaker id="דוב">
     דוב
    </speaker>
    : עד העמק… בעמק הדרך בטוחה יותר. העיקר פה על ההר. (כשהוא קם)
אבא, קח רובה ותסובב את המחנה, השדות… יונה, נלך.
   </sp>
   <sp>
    מבחוץ נשמעת דפיקה חזקה.
   </sp>
   <sp>
    <speaker id="שרה">
     שרה
    </speaker>
    : (צורחת, כשהיא חוטפת את ראשה בידיה): הילדים!
   </sp>
   <sp>
    <speaker id="דוב:">
     דוב:
    </speaker>
    (רץ לדלת, כשחצי גופו בחוץ): שאול?
   </sp>
   <sp>
    <speaker id="שאול">
     שאול
    </speaker>
    : (מבחוץ): כן. אני.
   </sp>
   <sp>
    <speaker id="דוב:">
     דוב:
    </speaker>
    שאול בא… שאול בא…
   </sp>
   <sp>
    <speaker id="שאול:">
     שאול:
    </speaker>
    (נכנס. בידו שק ועל שכמו רובה).
   </sp>
   <sp>
    <speaker id="מרים:">
     מרים:
    </speaker>
    (אוחזת אותו בחיבה בזרועו): מדוע אחרת?
   </sp>
   <sp>
    <speaker id="שאול">
     שאול
    </speaker>
    : היו לי שם סידורים רבים ואחרתי.
   </sp>
   <sp>
    <speaker id="מרים">
     מרים
    </speaker>
    : אבל בזמן כזה יחידי בלילה…
   </sp>
   <sp>
    <speaker id="שאול">
     שאול
    </speaker>
    : כן. כבר בדרכי שמה הרגשתי באויר דבר־מה לא טוב… וגם עכשיו
בנסעי חזרה. תלוי משהו באויר…
   </sp>
   <sp>
    <speaker id="אבא">
     אבא
    </speaker>
    : ומאין לך הרובה, הלא יצאת בלי נשק?
   </sp>
   <sp>
    <speaker id="שאול">
     שאול
    </speaker>
    : הרגשתי ולקחתי בצפת.
   </sp>
   <sp>
    <speaker id="חיים">
     חיים
    </speaker>
    : לא מסרו לך בצפת חבילת הספרים בשבילי?
   </sp>
   <sp>
    <speaker id="שאול">
     שאול
    </speaker>
    : איזה ספרים?
   </sp>
   <sp>
    <speaker id="חיים">
     חיים
    </speaker>
    : אולי שלחו מירושלים דרך צפת… הספרים החדשים בשבילנו.
   </sp>
   <sp>
    <speaker id="שאול">
     שאול
    </speaker>
    : לא, אינני יודע מאומה.
   </sp>
   <sp>
    <speaker id="חיים">
     חיים
    </speaker>
    : כך הוא היחס שם לתרבות… בשבילנו.
   </sp>
   <sp>
    <speaker id="שאול">
     שאול
    </speaker>
    : אבל לוא ראיתם איך התנפלו על תות־השדה שלנו. איך חטפו מידי…
   </sp>
   <sp>
    <speaker id="כולם:">
     כולם:
    </speaker>
    (בשמחה): כן? כן?
   </sp>
   <sp>
    <speaker id="שאול">
     שאול
    </speaker>
    : לוא ראיתם את הנשים, ממש בעינים אכלו אותם והעינים מבריקות כביום
החופה… ואשה אחת כרסנית לא נשאר בשבילה, כמעט שבכתה, “מתי תביא עוד,
חלוץ”… ואני להכעיס: מדוע אחרת? מי יודע מתי יהיו עוד.
   </sp>
   <sp>
    <speaker id="דוב">
     דוב
    </speaker>
    : מדוע להכעיס? מתאוה לתות השדה, מסכנה…
   </sp>
   <sp>
    <speaker id="שאול">
     שאול
    </speaker>
    : כרסנית כזו כמו ההר שלנו.
   </sp>
   <sp>
    <speaker id="דוב:">
     דוב:
    </speaker>
    (למרים): מרים, שמרי על הבטן שלך… שאול איננו אוהב כרס… שמרי
היטב. אבל לא שמרת. (מראה על מרים) התאדמה… ראו… (צוחק).
   </sp>
   <sp>
    <speaker id="שאול:">
     שאול:
    </speaker>
    (כשהוא מוציא מן השק שבידו קופסה עם תות־השדה): וזה הבאתי בחזרה.
נתקלקלו קצת בדרך. לא רציתי למכור. רציתי שהתות הראשון יהא כולו מובחר.
   </sp>
   <sp>
    <speaker id="דוב:">
     דוב:
    </speaker>
    (נוטל את הקופסה מידי דוב
    . מתבונן בתות השדה): יפים להפליא, (שם
לתוך פיו) איזה ריח, טעם אביב ממש… ולוקח שוב מלא קומצו לתוך פיו. יונה
שולח גם הוא את ידו לקופסה ואחריו אחרים. כל אחד ואחד משתדל לחטוף יותר,
כשפיהם מלא צחוק. מתוך צחוק מתנפלים איש על רעהו וחוטפים כל כמה שהיד קומצת
ושמים בפה בתאבון).
   </sp>
   <sp>
    <speaker id="דוב:">
     דוב:
    </speaker>
    (יושב אל השולחן, כשהוא זורק את הקופסה הריקה): אי, מחבלים…
(לשאול) וכמה הבאת כסף?
   </sp>
   <sp>
    <speaker id="שאול">
     שאול
    </speaker>
    : בעד תות השדה? שלוש לירות.
   </sp>
   <sp>
    <speaker id="כולם">
     כולם
    </speaker>
    : (בשמחה): כן? שלוש לירות?
   </sp>
   <sp>
    <speaker id="דוב">
     דוב
    </speaker>
    : כשלושים לירות יכניס השנה.
   </sp>
   <sp>
    <speaker id="אבא">
     אבא
    </speaker>
    : הנה!
   </sp>
   <sp>
    <speaker id="יהודית">
     יהודית
    </speaker>
    : וכמה לעגו לנו… על ההר תות השדה?!
   </sp>
   <sp>
    <speaker id="דוב">
     דוב
    </speaker>
    : אוי, טפשים, מה יודעים הם מהברכה הטמונה בארץ.
   </sp>
   <sp>
    <speaker id="שאול">
     שאול
    </speaker>
    : והנה על ההר הזה. תות השדה… תות השדה ממש, אדומים כשקיעת החמה
על ההר שלנו (בצחוק ליונה העומד על ידו) נו, יונה, איפה החליל שלך, לכבוד
תות־השדה (שם ידו האחת על שכם יונה והשניה על שכמה של מרים העומדת על ידו
ומתחיל להתנועע בקלות ולשיר בצחוק על שפתיו).
   </sp>
   <sp>
    אל יבנה הגליל
   </sp>
   <sp>
    אל יבנה הגליל
   </sp>
   <sp>
    אנחנו נבנה הגליל…
   </sp>
   <sp>
    לאט לאט והריקוד שהתחיל שאול בקלות ובצחוק נעשה רציני. נספחים אליו אחד
אחרי אחד, הריקוד מתלהב ועולה, והכל רוקדים מלבד שמואל היושב אצל השולחן
ושרה היושבת תפושה במחשבות.
   </sp>
   <sp>
    <speaker id="יהודית:">
     יהודית:
    </speaker>
    (פורשת מהעיגול, חוטפת את שרה ומושכת אותה לריקוד): בואי, בואי
לרקוד… את הרקדנית הגלילית. (צוחקת) שמא את יראה מהתנפלות עלינו? בואי
לרקוד (בהתלהבות).
   </sp>
   <sp>
    אנחנו נבנה הגליל…
   </sp>
   <sp>
    <speaker id="שרה:">
     שרה:
    </speaker>
    (נספחת לעיגול הרוקד. מתחילה בהתלהבות, כאילו משליכה עצמה לתוך
אש. אבל בעוד זמן פורשת ויוצאת במחול בתוך העיגול לבדה כשהיא שרה בקול מלא
עצב):
   </sp>
   <sp>
    למה, למה, למה…
   </sp>
   <sp>
    למה עזבתני…
   </sp>
   <sp>
    למה עזבתני…
   </sp>
   <sp>
    למה, למה, למה…
   </sp>
   <sp>
    למה, למה, למה..
   </sp>
   <sp>
    למה עזבתני…
   </sp>
   <sp>
    תנועותיה מלאות עצבות וצער. הכל מרגישים בריקוד המשונה של שרה. נשארים
עומדים תמהים ומביטים עליה. ושרה כאילו מתכנסת יותר ויותר לתוכה פנימה, ללב
המלא כאב וצער, כל הריקוד שלה רווי כאב ותפילה, רוקדת ושרה.
   </sp>
   <sp>
    למה, למה, למה…
   </sp>
   <sp>
    למה עזבתני…
   </sp>
   <sp>
    למה עזבתני…
   </sp>
   <sp>
    פתאום היא צונחת על הספסל שעל יד השולחן כמתעלפת.
   </sp>
   <sp>
    <speaker id="הכול:">
     הכול:
    </speaker>
    (נבהלים אליה): שרה, מה אתך?… שרה…
   </sp>
   <sp>
    <speaker id="שרה:">
     שרה:
    </speaker>
    (כמתוך תפילה, בפחד גדול): הילדים… דוב, הילדים!
   </sp>
   <sp>
    <speaker id="מסך.">
     מסך.
    </speaker>
   </sp>
   <sp>
    לילה על ההר, כמו במערכה הראשונה.
   </sp>
   <sp>
    <speaker id="הזקן:">
     הזקן:
    </speaker>
    (אוחז בידו האחת את הילקוט ובידו האחת קומץ עשבים ומראה אותם
לצעיר): רואה אתה, הסתכל בהם שתכירם. אלה המה עשבי רפואה לכאב־ראש.
   </sp>
   <sp>
    <speaker id="הצעיר">
     הצעיר
    </speaker>
    : עוד מעט ויעבור הלילה.
   </sp>
   <sp>
    <speaker id="הזקן">
     הזקן
    </speaker>
    : כן. היום יכסה אותו.
   </sp>
   <sp>
    <speaker id="הצעיר">
     הצעיר
    </speaker>
    : ושוב נכנס למערה?
   </sp>
   <sp>
    <speaker id="הזקן">
     הזקן
    </speaker>
    : כן, שוב נכנס למערה.
   </sp>
   <sp>
    <speaker id="הצעיר">
     הצעיר
    </speaker>
    : כמה נסתרות ללילה. מה עמוק סודו.
   </sp>
   <sp>
    <speaker id="הזקן">
     הזקן
    </speaker>
    : גם סוד היום עמוק כתהום. גלוי הוא ובגילויו הוא מכסה סודו…
עמוק סוד היום על הרי ישראל.
   </sp>
   <sp>
    <speaker id="הצעיר">
     הצעיר
    </speaker>
    : עיני ראו רק אנשים.
   </sp>
   <sp>
    <speaker id="הזקן">
     הזקן
    </speaker>
    : סוד הוא האיש עלי אדמות…
   </sp>
   <sp>
    <speaker id="הצעיר">
     הצעיר
    </speaker>
    : שרה חוששת לילדים… ככל אם.
   </sp>
   <sp>
    <speaker id="הזקן">
     הזקן
    </speaker>
    : הס, צעיר, ודום. של נעליך לפני פרפורי נפש האדם.
   </sp>
   <sp>
    <speaker id="הצעיר">
     הצעיר
    </speaker>
    : למדני, זקן, ואל תקצוף עלי.
   </sp>
   <sp>
    <speaker id="הזקן">
     הזקן
    </speaker>
    : תביט ליום, על בן־אדם כבשעת תפילה ועיניך נשואות לשמים, לשם.
   </sp>
   <sp>
    <speaker id="הצעיר">
     הצעיר
    </speaker>
    : אני שומע לך.
   </sp>
   <sp>
    <speaker id="הזקן">
     הזקן
    </speaker>
    : נכנס למערה. עוד מעט ואתא יום.
   </sp>
   <sp>
    הזקן נכנס למערה, אחריו הצעיר.
   </sp>
   <sp>
    <speaker id="הזקן:">
     הזקן:
    </speaker>
    (מתוך המערה): נתבונן שוב לסוד־היום, שור, הבט…
   </sp>
   <sp>
    התמונה נעלמת.
   </sp>
   <sp>
    חצר הקבוצה. החצר מוקפת גדר. מצד ימין בית בן שתי קומות. בקומה השניה מעון
הקבוצה. למטה חדר־האוכל והמטבח. מצד שמאל רפת, בצידה לול. בצד ימין לצד
הקהל כנף של מכונת דישה. לידה עומדים דוב, שאול, שפרה ומרים, מסתכלים
במכונה כאילו מחפשים דבר־מה. שרה יושבת אצל המכונה על אבן. לפנות ערב.
   </sp>
   <sp>
    <speaker id="דוב:">
     דוב:
    </speaker>
    (מתבונן במכונה): הייתי בטוח שהיום נגמור את הדישה. מה נתקלקל?
ודאי משהו קטן. למראית עין הכל בסדר. (מתבונן במכונה).
   </sp>
   <sp>
    <speaker id="אבא">
     אבא
    </speaker>
    : ושם מחכים למכונה. ובכלל לא כדאי עכשיו לעכבה אצלנו לזמן רב. מי
יודע, מה עלול להתרחש פה בכל יום.
   </sp>
   <sp>
    <speaker id="שרה:">
     שרה:
    </speaker>
    (כלעצמה, בחיוך מר): הנה איש המשק. המכונה יקרה לו מהאנשים…
   </sp>
   <sp>
    <speaker id="אבא:">
     אבא:
    </speaker>
    (ברצינות): המכונה היחידה בגליל.
   </sp>
   <sp>
    <speaker id="שאול">
     שאול
    </speaker>
    : אולי כדאי להכניסה ללילה לרפת.
   </sp>
   <sp>
    <speaker id="מרים">
     מרים
    </speaker>
    : לאן? לרפת? לבהמות?
   </sp>
   <sp>
    <speaker id="שאול:">
     שאול:
    </speaker>
    (בצחוק): אי, שכחתי, נגעתי בנשים, ברפת שלהן.
   </sp>
   <sp>
    <speaker id="דוב:">
     דוב:
    </speaker>
    (תוך בדיקה במכונה): מצאתי… מצאתי, הנה, רואים אתם? פה, (מראה
על גלגל קטן במכונה) זה בולט יותר מדי. זהו. אראה תיכף. (עולה למעלה על
המכונה, מתבונן ואומר בהנאה) בודאי… מצאתי. תיקון קל. תיכף אתקן. (מתישר,
רוצה לרדת. מבטו נופל מחוץ לגדר. נשאר עומד, מביט לפניו) מי שם? דוהרים
כמשוגעים.
   </sp>
   <sp>
    הכול, מלבד שרה היושבת תפוסה במחשבות, עולים על המכונה ומביטים לפניהם מעבר
לגדר.
   </sp>
   <sp>
    <speaker id="דוב">
     דוב
    </speaker>
    : עפים כאילו כנפים להם.
   </sp>
   <sp>
    <speaker id="אבא">
     אבא
    </speaker>
    : חבל על הבהמות.
   </sp>
   <sp>
    <speaker id="שפרה">
     שפרה
    </speaker>
    : הלא הם חנה ודן.
   </sp>
   <sp>
    <speaker id="דוב">
     דוב
    </speaker>
    : מה קרה?
   </sp>
   <sp>
    <speaker id="אבא">
     אבא
    </speaker>
    : מה קרה? משתובבים. כלום חנה תרכב על סוס כבן־אדם? הסוס יפול
תחתיה… כיצד אין אלה יודעים לשמור על רכוש.
   </sp>
   <sp>
    <speaker id="דוב">
     דוב
    </speaker>
    : כן, הראשונה חנה. ואחריה דן.
   </sp>
   <sp>
    כולם מביטים, שותקים.
   </sp>
   <sp>
    <speaker id="דוב:">
     דוב:
    </speaker>
    (מנפנף בידו לבאים): שלום, שלום.
   </sp>
   <sp>
    <speaker id="הבאים">
     הבאים
    </speaker>
    : שלום, שלום, הכל בסדר אצלכם?
   </sp>
   <sp>
    <speaker id="כולם">
     כולם
    </speaker>
    : הכל בסדר. שלום, שלום.
   </sp>
   <sp>
    <speaker id="דוב">
     דוב
    </speaker>
    : עזבו שם את הסוסים, קשרו אותם לעץ ובואו.
   </sp>
   <sp>
    באים לחצר חנה ודן.
   </sp>
   <sp>
    <speaker id="דוב">
     דוב
    </speaker>
    : שלום, מה קרה?
   </sp>
   <sp>
    <speaker id="מרים">
     מרים
    </speaker>
    : נטפלתם להם? כך בודאי… סתם.
   </sp>
   <sp>
    <speaker id="חנה:">
     חנה:
    </speaker>
    (כבת שלושים): לא… לא סתם… אין אתם יודעים מאומה?… הלא ההר
בסכנה…
   </sp>
   <sp>
    <speaker id="שרה:">
     שרה:
    </speaker>
    (כמקיצה ממחשבותיה): אכן… כן הדבר?
   </sp>
   <sp>
    <speaker id="חנה">
     חנה
    </speaker>
    : נסגרתם בד' אמות שלכם ואין אתם יודעים מאומה? יש ידיעות ברורות כי
מתכוננים לעלות עליכם… ובאנו….
   </sp>
   <sp>
    <speaker id="שאול">
     שאול
    </speaker>
    : לא בנקל כל־כך יעלה להם הדבר הזה.
   </sp>
   <sp>
    <speaker id="דן:">
     דן:
    </speaker>
    (כבן שלושים וחמש): ויש חכמים כאלה האומרים שצריך לעזוב את ההר…
   </sp>
   <sp>
    <speaker id="דוב">
     דוב
    </speaker>
    : כן?
   </sp>
   <sp>
    <speaker id="שאול">
     שאול
    </speaker>
    : כבר יראים? חשבון שלא בפני בעל־הבית…
   </sp>
   <sp>
    <speaker id="חנה">
     חנה
    </speaker>
    : גם ראובן אומר שעל פי חכמת הסטראטיגיה.
   </sp>
   <sp>
    <speaker id="דן:">
     דן:
    </speaker>
    (צוחק לדוב): הלא תזכור אותו מהגדוד… תמיד כשהיה מתקבל צו מהמפקד
העליון והיינו עושים את המוטל עלינו, היה גם ראובן עושה כל המוטל עליו, אבל
תמיד היה מתווכח האם זה נכון והאם זה מתקבל על הדעת על פי חכמת הסטראטיגיה
או לא… הלא קראנו לו חכם האסטראטיגיה…
   </sp>
   <sp>
    <speaker id="שרה">
     שרה
    </speaker>
    : ראובן אומר, שצריך לעזוב את המחנה וההר?
   </sp>
   <sp>
    <speaker id="חנה">
     חנה
    </speaker>
    : מי חכם וירד לעומקה של חכמת הסטראטיגיה שלו…
   </sp>
   <sp>
    <speaker id="דוב">
     דוב
    </speaker>
    : ועוד הערב יש להתכונן?
   </sp>
   <sp>
    <speaker id="חנה">
     חנה
    </speaker>
    : בדרך הרגשנו כי דבר מה תלוי באויר…
   </sp>
   <sp>
    <speaker id="דוב">
     דוב
    </speaker>
    : ומאין נודע לכם הדבר?
   </sp>
   <sp>
    <speaker id="חנה">
     חנה
    </speaker>
    : אתמול נודע. הודיעו בירושלים… לא ברור יד מי באמצע. אולי יד
כולם.
   </sp>
   <sp>
    <speaker id="שאול">
     שאול
    </speaker>
    : אם יתפשו את ההר, אז חצי הגליל העליון יהיה מעבר לגבול
ארץ־ישראל.
   </sp>
   <sp>
    <speaker id="חנה">
     חנה
    </speaker>
    : האפנדי שעל־יד ההר הרגיש שידיו פתוחות, שאין כל מעצור והוא
מתכונן… ובמוסדות שלנו כבר מתוכחים. החברים שלנו נגד עזיבת ההר, אבל מחוץ
לחברינו יש דעות בעד עזיבת המקום. טעמים מטעמים שונים… עזבתי אותם על כל
הויכוחים שלהם, חטפתי קצת נשק ורצנו, אני ודן, אליכם… ואם יחליטו שם
שצריך לעזוב את ההר, ודאי יבוא הנה יוחנן (לשרה) אחיך… להשפיע להכנע
להחלטתם.
   </sp>
   <sp>
    <speaker id="דוב">
     דוב
    </speaker>
    : יוחנן?… יוחנן?… לא ראיתיו כשש שנים.
   </sp>
   <sp>
    <speaker id="חנה:">
     חנה:
    </speaker>
    (לשרה): נעשה עוד חשוב יותר… מנהיג… (מוציאה מכיסה תמונה)
הבאתי לך את התמונה שלו. הנה…
   </sp>
   <sp>
    <speaker id="שרה">
     שרה
    </speaker>
    : (מסתכלת בתמונה): כן, פניו פני אבא… אותו הרוך שבפניו. אותו
המבט, ואותו הזקן… אבא…
   </sp>
   <sp>
    <speaker id="חנה">
     חנה
    </speaker>
    : ומה עם תות־השדה?… סבורים אתם כי אין לי ולהר ולא כלום? יודעת
אני מכל הנעשה אצלכם. ההצליח הנסיון?
   </sp>
   <sp>
    <speaker id="דוב">
     דוב
    </speaker>
    : לעגו לנו… אולם שאול הביא אתמול שלוש לירות מזומנים. מכירה
ראשונה. בכלל הלא דעתי שהפירות פה על ההר יהיה ענף מכניס חשוב.
   </sp>
   <sp>
    <speaker id="חנה">
     חנה
    </speaker>
    : טוב, בני חיל… ומה הכבשים? איך נקלטו?
   </sp>
   <sp>
    <speaker id="דוב">
     דוב
    </speaker>
    : מצוין.
   </sp>
   <sp>
    <speaker id="חנה">
     חנה
    </speaker>
    : נו, בזה גם לי חלק. השגתי את הכסף… (מביטה מסביב) כמה טוב פה
אצלכם. נשימה אחרת לגמרי… כמה זמן לא הייתי עמכם? כחצי שנה… טוב פה
אצלכם… (לשפרה) ואת, עז, עודך מתקוטטת עם חיים? עוד?…
   </sp>
   <sp>
    <speaker id="שפרה:">
     שפרה:
    </speaker>
    (בצחוק של שובבה): לא אני, תמיד הוא…
   </sp>
   <sp>
    <speaker id="אבא:">
     אבא:
    </speaker>
    (בצחוק): ובסופו של דבר, נצטרך לפנות להם חדר מיוחד.
   </sp>
   <sp>
    צוחקים.
   </sp>
   <sp>
    <speaker id="דוב:">
     דוב:
    </speaker>
    (לאבא): לדעתי, הדיר רחוק יותר מדי מהחצר… צריך להעביר את הצאן
לצריף הישן שאצל החצר, ואם יהיה צורך נאספם אל החצר, או גם אל הרפת.
   </sp>
   <sp>
    <speaker id="אבא">
     אבא
    </speaker>
    : כן… צדקת…
   </sp>
   <sp>
    <speaker id="דוב">
     דוב
    </speaker>
    : נכניס מקודם את הנדרש למחסן ואחר־כך נאסף את הצאן לצריף, בואו.
   </sp>
   <sp>
    דוב, אבא, שפרה, מרים ושאול נגשים לשקים מלאי תבואה שליד המכונה ונושאים
אותם למחסן.
   </sp>
   <sp>
    <speaker id="דן">
     דן
    </speaker>
    : אלך לסדר את הסוסים, (הולך).
   </sp>
   <sp>
    <speaker id="חנה:">
     חנה:
    </speaker>
    (לשרה): ומה, הילדים בריאים?
   </sp>
   <sp>
    <speaker id="שרה">
     שרה
    </speaker>
    : עמרם קדח. עכשיו בריאים.
   </sp>
   <sp>
    <speaker id="חנה">
     חנה
    </speaker>
    : קשה לך בודאי, גם בעבודה וגם עם הילדים. קשה בודאי.
   </sp>
   <sp>
    <speaker id="שרה">
     שרה
    </speaker>
    : לא. היה קשה, אבל עכשיו גדלו. רק לא טוב שהם גדלים בלי בית־ספר,
בלי סביבת ילדים. חשבתי אולי כדאי להביאם למקום שיש שם בית־ספר. אבל דוב
איננו מסכים. “כל מקום ואשר לו, אין לנו פה בית־ספר, יגדלו ככה. אנחנו פה
וגם ילדינו פה… להיות עובדי אדמה או רועי צאן ילמדו גם פה”.
   </sp>
   <sp>
    <speaker id="חנה">
     חנה
    </speaker>
    : אמת. הצדק אתו..
   </sp>
   <sp>
    <speaker id="שרה">
     שרה
    </speaker>
    : ואני איני בטוחה בצדקתו.
   </sp>
   <sp>
    <speaker id="חנה">
     חנה
    </speaker>
    : ואני בטוחה… זאת היא האמת שלנו.
   </sp>
   <sp>
    <speaker id="שרה:">
     שרה:
    </speaker>
    (קמה. נגשת לשקי התבואה, והיא ושפרה נוטלות שק ונושאות אותו
למחסן).
   </sp>
   <sp>
    <speaker id="חיים">
     חיים
    </speaker>
    (בא): א, חנה, שלום, מירושלים?
   </sp>
   <sp>
    <speaker id="חנה">
     חנה
    </speaker>
    : כן.
   </sp>
   <sp>
    <speaker id="חיים">
     חיים
    </speaker>
    : לא מסרו לך חבילת ספרים בשבילנו?
   </sp>
   <sp>
    <speaker id="חנה">
     חנה
    </speaker>
    : איזה ספרים? אינך יודע מה נעשה סביבך. הלא ההר בסכנה ובאתי.
   </sp>
   <sp>
    <speaker id="חיים">
     חיים
    </speaker>
    : זה ענין אחר… אבל כמה פעמים כתבתי להם, לועדת־התרבות, כי
בהזדמנות הראשונה ישלחו לנו את חבילת הספרים המיועדת בשבילנו. את עבודת
התרבות מזניחים לגמרי. העתונות מאחרת תמיד. ספרים אין שולחים, מרצים אינם
באים, ואם אנחנו בהר, עלינו לחיות כפראים. איך זה מזניחים ציבור שלם…
   </sp>
   <sp>
    <speaker id="חנה:">
     חנה:
    </speaker>
    (בצחוק): אבל אני מה?
   </sp>
   <sp>
    <speaker id="חיים">
     חיים
    </speaker>
    : זה דרך השבעים שהם שוכחים תמיד את הרעבים. להם בעיר יש הכל,
תיאטרון, אספות, הרצאות – תרבות…
   </sp>
   <sp>
    <speaker id="חנה">
     חנה
    </speaker>
    : אתה ילד… אספות, הרצאות, תרבות… ולהפוך הר שמם למקום ישוב זה
אינה תרבות?
   </sp>
   <sp>
    <speaker id="חיים">
     חיים
    </speaker>
    : זה ענין אחר… אבל את עבודת התרבות מזניחים לגמרי…
   </sp>
   <sp>
    מבחוץ נשמעים קולות “האלא”… “האלא”… פעית צאן. כבשה נדחפת לתוך החצר,
יונה רץ אחריה, חוטף אותה בזרועותיו, אומר: “טיפשונת” ויוצא אתה.
   </sp>
   <sp>
    <speaker id="שמואל">
     שמואל
    </speaker>
    (בא לחנה): א, שלום, שמעתי. כבר ספרו לי. וכשאת עזבת את ירושלים
לא החליטו עוד, אם לעזוב את ההר, או לא?
   </sp>
   <sp>
    <speaker id="חנה">
     חנה
    </speaker>
    : לא, אני כבר החלטתי… וגם כל החברים שלנו כבר החליטו.
   </sp>
   <sp>
    <speaker id="שמואל">
     שמואל
    </speaker>
    : על דברים כאלה אין להחליט על רגל אחת, יש פנים לכאן ולכאן…
צריך להתעמק ולהביט מנקודת השקפה של העתיד.
   </sp>
   <sp>
    <speaker id="חנה">
     חנה
    </speaker>
    : ובכן דעתך נוטה?…
   </sp>
   <sp>
    <speaker id="שמואל">
     שמואל
    </speaker>
    : לא. לא אמרתי דבר… צריך רק לשקול היטב את ה“בעד” וה“כנגד”.
הלא אמרת שיוחנן יבוא. נשמע מה בפיו.
   </sp>
   <sp>
    <speaker id="חנה">
     חנה
    </speaker>
    : אבל אתה, אתה מה דעתך?
   </sp>
   <sp>
    <speaker id="שמואל">
     שמואל
    </speaker>
    : ודעתם של אחרים פה בהר, את יודעת כבר? דעתו של דוב, של שרה?…
   </sp>
   <sp>
    <speaker id="חנה">
     חנה
    </speaker>
    : דוב?… בדוב אני בטוחה…
   </sp>
   <sp>
    <speaker id="שמואל">
     שמואל
    </speaker>
    : בטוחה?
   </sp>
   <sp>
    <speaker id="חנה">
     חנה
    </speaker>
    : הלא אתה אין לך דבר בעולם, שתהא בטוח בו…
   </sp>
   <sp>
    <speaker id="שמואל:">
     שמואל:
    </speaker>
    (בכעס): ואת כאילו אינך יודעת, מי עכשיו השליט על דוב? את בודאי
לא…
   </sp>
   <sp>
    <speaker id="חנה">
     חנה
    </speaker>
    : זה לא עסקך… ואין לשום בן אדם ענין למה שביני ובין דוב… אני
שואלת אותך, מה דעתך על עזיבת ההר?
   </sp>
   <sp>
    <speaker id="שמואל">
     שמואל
    </speaker>
    : הלא אמרתי לך, את דעתי לא חויתי עוד.
   </sp>
   <sp>
    <speaker id="חנה:">
     חנה:
    </speaker>
    (עושה תנועה של אי־רצון כלפי שמואל. פונה לחיים): חיים, יש מישהו
במטבח? אני רעבה כמאה כלבים רעבים.
   </sp>
   <sp>
    <speaker id="דן:">
     דן:
    </speaker>
    (כשהוא בא לחצר) ואני כמאתים כלבים רעבים.
   </sp>
   <sp>
    חנה, דן וחיים נפנים לחדר האוכל.
   </sp>
   <sp>
    <speaker id="שמואל">
     שמואל
    </speaker>
    : (פונה גם הוא ללכת).
   </sp>
   <sp>
    <speaker id="דוב:">
     דוב:
    </speaker>
    (בדרך למכונה פוגש בשמואל): נו, ראית את חנה, מה דעתך?
   </sp>
   <sp>
    <speaker id="שמואל">
     שמואל
    </speaker>
    : מי יודע מה יחליטו שם… יש פנים לכאן ולכאן… צריך לדעת מה
יחליטו שם…
   </sp>
   <sp>
    <speaker id="דוב">
     דוב
    </speaker>
    : אבל דעתנו אנו?
   </sp>
   <sp>
    <speaker id="שמואל">
     שמואל
    </speaker>
    : נשמע מה בפי יוחנן.
   </sp>
   <sp>
    <speaker id="דוב">
     דוב
    </speaker>
    : ודעתך?
   </sp>
   <sp>
    <speaker id="שמואל:">
     שמואל:
    </speaker>
    (שותק).
   </sp>
   <sp>
    <speaker id="דוב">
     דוב
    </speaker>
    : ובכן דעתך?
   </sp>
   <sp>
    <speaker id="שמואל">
     שמואל
    </speaker>
    : (צריחה עצורת־בכי מתפרצת מפיו): מה אתם כולכם רוצים ממני…
דוב, אולי תבין אותי, פעם… רעל של דורות בנשמתי… הכל שקוף לפני יותר
מדי… רעל של דורות בנשמתי… זר אני בתוככם… מה אתם כולכם רוצים
ממני… (חוטף את ראשו בשתי ידיו – עוזב את דוב וממשיך דרכו לצד המטבח).
   </sp>
   <sp>
    דוב ניגש למכונה. עומד רגע תפוס במחשבות. אחר כך מכניס ראשו ורובו אל מתחת
למכונה ומתחיל שם בתיקון. שרה באה ויושבת על האבן ליד המכונה, תפוסה
במחשבות.
   </sp>
   <sp>
    <speaker id="דוב:">
     דוב:
    </speaker>
    (מתחת למכונה): את פה, שרה, תני לי את המלקחיים.
   </sp>
   <sp>
    <speaker id="שרה">
     שרה
    </speaker>
    (בפיזור הנפש) מה?
   </sp>
   <sp>
    <speaker id="דוב">
     דוב
    </speaker>
    : את המלקחיים תני לי.
   </sp>
   <sp>
    <speaker id="שרה:">
     שרה:
    </speaker>
    (מגישה לו פטיש המונח על ידה): הנה.
   </sp>
   <sp>
    <speaker id="דוב:">
     דוב:
    </speaker>
    (שולח את ידו מתחת המכונה. לוקח בידו את ידית הפטיש): הלא את
המלקחיים ביקשתי.
   </sp>
   <sp>
    <speaker id="שרה">
     שרה
    </speaker>
    : מה?
   </sp>
   <sp>
    <speaker id="דוב">
     דוב
    </speaker>
    : את המלקחיים ביקשתי.
   </sp>
   <sp>
    <speaker id="שרה">
     שרה
    </speaker>
    : איפה הם?
   </sp>
   <sp>
    <speaker id="דוב">
     דוב
    </speaker>
    : שם, בארגז המכשירים.
   </sp>
   <sp>
    <speaker id="שרה:">
     שרה:
    </speaker>
    (קמה, מפוזרה, נוטלת מארגז המכשירים שעל יד המכונה את המלקחיים
ומגישה לו. יושבת שוב על מקומה על האבן. שמה ראשה בשתי כפות ידיה ובוכה).
   </sp>
   <sp>
    <speaker id="דוב">
     דוב
    </speaker>
    : נו, כמדומני שהכל בסדר עכשיו. שרה, הביטי שמה, הגלגל הקטן בצד
שמאל מתנועע?
   </sp>
   <sp>
    <speaker id="שרה">
     שרה
    </speaker>
    (יושבת דומם).
   </sp>
   <sp>
    <speaker id="דוב">
     דוב
    </speaker>
    : שרה.
   </sp>
   <sp>
    <speaker id="שרה">
     שרה
    </speaker>
    : מה?
   </sp>
   <sp>
    <speaker id="דוב">
     דוב
    </speaker>
    : הגלגל שמה, הקטן, בצד שמאל, מתנועע?
   </sp>
   <sp>
    <speaker id="שרה">
     שרה
    </speaker>
    : איפה?
   </sp>
   <sp>
    <speaker id="דוב:">
     דוב:
    </speaker>
    בצד שמאל.
   </sp>
   <sp>
    <speaker id="שרה:">
     שרה:
    </speaker>
    (קמה ומביטה על הגלגל הקטן): כן, מתנועע (חוזרת שוב אל מקומה,
שׂמה פניה בין כפות ידיה).
   </sp>
   <sp>
    <speaker id="דוב">
     דוב
    </speaker>
    : טוב. עכשיו, כמדומני, הכל בסדר. שרה, הא לך את הפטיש והמלקחיים.
   </sp>
   <sp>
    <speaker id="שרה">
     שרה
    </speaker>
    : (שותקת).
   </sp>
   <sp>
    <speaker id="דוב:">
     דוב:
    </speaker>
    (מוציא את ראשו מתחת המכונה. מביט על שרה בתמהון): שרה…
   </sp>
   <sp>
    <speaker id="שרה">
     שרה
    </speaker>
    : (יושבת דומם ואינה מרגישה בו).
   </sp>
   <sp>
    <speaker id="דוב:">
     דוב:
    </speaker>
    (ניגש אליה): שרה…
   </sp>
   <sp>
    <speaker id="שרה:">
     שרה:
    </speaker>
    (מוציאה את פניה מתוך כפות ידיה. מביטה אל דוב בעינים דומעות
ומלאות תחנונים).
   </sp>
   <sp>
    <speaker id="דוב">
     דוב
    </speaker>
    : שרה…
   </sp>
   <sp>
    <speaker id="שרה:">
     שרה:
    </speaker>
    (איננה עוצרת ברוחה וצריחה מרה מתפרצת מפיה): דוב, הילדים!…
   </sp>
   <sp>
    <speaker id="דוב:">
     דוב:
    </speaker>
    כן, באה שעת הנסיון…
   </sp>
   <sp>
    <speaker id="שרה">
     שרה
    </speaker>
    : דוב, איזה פחד משונה תוקף אותי.
   </sp>
   <sp>
    <speaker id="דוב">
     דוב
    </speaker>
    : הלא תמיד היית לבלי חת. ראשונה לשמירה המסוכנה ביותר.
   </sp>
   <sp>
    <speaker id="שרה">
     שרה
    </speaker>
    : טרם אהיה לאם… טרם היו לנו ילדים… איזה שיתוק של פחד תוקף את
מוחי ולבי… הילדים…
   </sp>
   <sp>
    <speaker id="דוב">
     דוב
    </speaker>
    : באה שעת הנסיון…
   </sp>
   <sp>
    <speaker id="שרה">
     שרה
    </speaker>
    : דוב אני מרגישה שגם בלבך כאב…
   </sp>
   <sp>
    <speaker id="דוב">
     דוב
    </speaker>
    : אבל הלא ידענו מה עומסים על עצמנו… וכי דעתך שנעזוב…
   </sp>
   <sp>
    <speaker id="שרה">
     שרה
    </speaker>
    : אין לי עכשיו כל דעה. רק פחד גדול ומשונה. וגם… (כאילו משהו
נחוור לה פתאום) דוב, זה לא פחד…לא, לא לא, לא פחד… גורל הילדים…
מקנאה אני בחנה, שפרה, יהודית… אין להם כל אחריות כלפי ילדים.
   </sp>
   <sp>
    <speaker id="דוב">
     דוב
    </speaker>
    : הלא בשביל האחריות כלפי ילדינו באנו הנה.
   </sp>
   <sp>
    <speaker id="שרה:">
     שרה:
    </speaker>
    (בוכה מר).
   </sp>
   <sp>
    <speaker id="דוב:">
     דוב:
    </speaker>
    (מחבק את ראשה): ומה? רוצה אַת לקחת את הילדים וללכת מכאן? הלא
הדרך עכשיו… אשה עם ילדים, מסוכן מאד.
   </sp>
   <sp>
    <speaker id="שרה">
     שרה
    </speaker>
    : אני יודעת… לבדי עם הילדים אי־אפשר.
   </sp>
   <sp>
    <speaker id="דוב">
     דוב
    </speaker>
    : ואם אני אלך מכאן, הלא הכול ילכו… ולעזוב את ההר… ההר שלנו…
   </sp>
   <sp>
    <speaker id="שרה">
     שרה
    </speaker>
    : אינני יודעת… הילדים… אין לנו הזכות להקריב ילדים.
   </sp>
   <sp>
    <speaker id="דוב">
     דוב
    </speaker>
    : ולהקריב את חירותם לעתיד, יש לנו הזכות? ולגזול מהם את גאותם על
הוריהם שעמדו באמונתם יש לנו הזכות? ולהקריב את הרגשתם, בהיותם לאנשים, כי
בעורקיהם דם הורים שעמדו בכל הנסיונות בעד העתיד והדורות הבאים, כלום יש
לנו הזכות?
   </sp>
   <sp>
    <speaker id="שרה">
     שרה
    </speaker>
    : אני רוצה שילדי יחיו.
   </sp>
   <sp>
    <speaker id="דוב">
     דוב
    </speaker>
    : אבל איך יחיו?
   </sp>
   <sp>
    <speaker id="שרה">
     שרה
    </speaker>
    : חיים, חיים לילדי…
   </sp>
   <sp>
    <speaker id="דוב">
     דוב
    </speaker>
    : אבל איזה חיים?….
   </sp>
   <sp>
    <speaker id="שרה">
     שרה
    </speaker>
    : דוב, האם לא נבין איש את שפת רעהו? דוב, אם אני… ילדי…
   </sp>
   <sp>
    <speaker id="דוב">
     דוב
    </speaker>
    : שרה, אל תדברי ככה. אב אני לילדי, כשם שאת אם להם… אותה האהבה
ואותה האחריות.
   </sp>
   <sp>
    <speaker id="שרה">
     שרה
    </speaker>
    : יש חובה לגבי הילדים.
   </sp>
   <sp>
    <speaker id="דוב">
     דוב
    </speaker>
    : בשבילם באנו הנה.
   </sp>
   <sp>
    <speaker id="שרה">
     שרה
    </speaker>
    : חובתך, דוב, לגבי הילדים?
   </sp>
   <sp>
    <speaker id="דוב">
     דוב
    </speaker>
    : וחובתי כלפי עצמי?
   </sp>
   <sp>
    <speaker id="שרה">
     שרה
    </speaker>
    : רק על עצמך אתה חושב?
   </sp>
   <sp>
    <speaker id="דוב">
     דוב
    </speaker>
    : חובתי כלפי עצמי היא החובה שלי לגבי ילדי… אין פה מחיצות ואין
פה גבולין.
   </sp>
   <sp>
    <speaker id="שרה">
     שרה
    </speaker>
    : אם לעצמנו מותר לנו להתאכזר… אבל לילדים?
   </sp>
   <sp>
    <speaker id="דוב">
     דוב
    </speaker>
    : גם אבא שלי התאכזר לעצמו ולכל הקרוב לו בהגינו בחייו על הקדוש
לו… ואני חי בגאוותי על אומץ רוחו… באמונתו… והלא ידענו מה צפוי לנו
בלכתנו אל ההר.
   </sp>
   <sp>
    <speaker id="שרה">
     שרה
    </speaker>
    : גם בנוגע לילדים?
   </sp>
   <sp>
    <speaker id="דוב">
     דוב
    </speaker>
    : כן.
   </sp>
   <sp>
    <speaker id="שרה">
     שרה
    </speaker>
    : ואולי לא צריך היה להולידם?
   </sp>
   <sp>
    <speaker id="דוב">
     דוב
    </speaker>
    : ואולי…
   </sp>
   <sp>
    <speaker id="שרה">
     שרה
    </speaker>
    : אבל הרי מולידים בנים גם בלי ההר…. ולא רק על ההר…
   </sp>
   <sp>
    <speaker id="דוב">
     דוב
    </speaker>
    : לוא הרגישו באמת בעלבון חיינו… אז היו מורדים מזמן בחייהם
העלובים. אז או שהיו נהרגים עד אחד בהתקוממותם נגד החיים האלו, או לכל
הפחות לא היו מולידים ילדים… ילדים עבדים לאלתר.
   </sp>
   <sp>
    <speaker id="שרה">
     שרה
    </speaker>
    : לא… לא… לא… חובת האחריות משתקת את נשמתי. הילדים!…
   </sp>
   <sp>
    עוזבת את דוב והולכת כאובה כולה לבית.
   </sp>
   <sp>
    <speaker id="דוב:">
     דוב:
    </speaker>
    (נשאר לבדו. עומד נשען על מכונת הדישה. תפוס מחשבות).
   </sp>
   <sp>
    <speaker id="חנה:">
     חנה:
    </speaker>
    (באה מהבית, נגשת לדוב): דוב…
   </sp>
   <sp>
    <speaker id="דוב">
     דוב
    </speaker>
    : (שותק)
   </sp>
   <sp>
    <speaker id="חנה">
     חנה
    </speaker>
    : דוב.
   </sp>
   <sp>
    <speaker id="דוב">
     דוב
    </speaker>
    : מה?
   </sp>
   <sp>
    <speaker id="חנה">
     חנה
    </speaker>
    : מה אתך?
   </sp>
   <sp>
    <speaker id="דוב">
     דוב
    </speaker>
    : מה?
   </sp>
   <sp>
    <speaker id="חנה">
     חנה
    </speaker>
    : איזה פיזור נפש, מה אתך?…
   </sp>
   <sp>
    <speaker id="דוב">
     דוב
    </speaker>
    : מה תוכן הויכוחים בירושלים? מדוע לא שלחו תיכף אנשים? מדוע
ירושלים שותקת?
   </sp>
   <sp>
    <speaker id="חנה">
     חנה
    </speaker>
    : מה?… דוב… אתה… אתה עודך מפקפק? עודך מחכה אתה, לעצה
מירושלים, אם לעזוב את ההר או לא?… וכלום זה רק ההר… כל הגליל העליון
עומד לצאת מידינו.
   </sp>
   <sp>
    <speaker id="דוב">
     דוב
    </speaker>
    : אבל מדוע ירושלים שותקת?
   </sp>
   <sp>
    <speaker id="חנה">
     חנה
    </speaker>
    : מה תחכה מירושלים?
   </sp>
   <sp>
    <speaker id="דוב">
     דוב
    </speaker>
    : לכל הפחות עידוד.
   </sp>
   <sp>
    <speaker id="חנה">
     חנה
    </speaker>
    : ילד תמים.
   </sp>
   <sp>
    <speaker id="דוב">
     דוב
    </speaker>
    : גם שמואל לא חיוה עדין את דעתו.
   </sp>
   <sp>
    <speaker id="חנה">
     חנה
    </speaker>
    : שוב אתה ילד… בעיניו הן לכל דבר שתי פנים. לכאן ולכאן… מה לנו
ולו… דוב, אתה ילד.
   </sp>
   <sp>
    <speaker id="דוב:">
     דוב:
    </speaker>
    (נעלב): רק את בגרת…
   </sp>
   <sp>
    <speaker id="חנה">
     חנה
    </speaker>
    : דוב, יד שרה באמצע… היא…
   </sp>
   <sp>
    <speaker id="דוב:">
     דוב:
    </speaker>
    (בכעס ובתוקף): אף לא מלה על שרה… חנה, אף לא מלה של גנאי.
   </sp>
   <sp>
    <speaker id="חנה">
     חנה
    </speaker>
    : מה?… מה התלקחת ככה? ודאי אתה סבור כי באתי הנה לערוך לך פה
מחזות אהבה? כבר התבגרתי… נו, מה, שרה לקחה אותך ממני. אהבתי אותך… אז
כאב, כאב מאד… וגם את ההר אהבתי ואוהבת… עזבתיו, לשעה, בגללך….
למענך… נטיתי ופניתי לפניכם את הדרך. לא רגע של חשבונות עכשיו… כבר
התבגרתי. אינני ילדה בת שש־עשרה… אני תמיד גלויה. לא כאב אחד נתתי
לארץ… ואם כאב, מה בכך…
   </sp>
   <sp>
    <speaker id="דוב">
     דוב
    </speaker>
    : אבל מה רצונך משרה?
   </sp>
   <sp>
    <speaker id="חנה">
     חנה
    </speaker>
    : שלא תרפה את ידיך… אתה יודע כי אתה הוא המכריע, פה, בכל…
במחיצתך כולם אמיצים… צלך חופף על הכל… ואם ידיך תרפינה אינני בטוחה
באחרים… ושרה מרפה את ידיך…
   </sp>
   <sp>
    <speaker id="דוב">
     דוב
    </speaker>
    : אבל מה הם הנימוקים בירושלים לעזיבה? מדוע?
   </sp>
   <sp>
    <speaker id="חנה">
     חנה
    </speaker>
    : דוב, אינני מכירה אותך… דוב, לא אתן הפעם… את כולך לקחו
ממני… טוב… את אשר שלי יכולתי להפקיר… יש לי כתפים… אוכל לשאת…
אבל, את אמונתך, את אמונתנו לא אתן לגזול… לא… דוב, רק בקשה אחת
ואחרונה. אמונתך וההר הזה… רק שתי אלה תשיב לי… דוב, לא נעזוב את
ההר… לא נתן אותו כל עוד בחיים אנחנו… דוב, מדוע אתה שותק?
   </sp>
   <sp>
    <speaker id="דוב:">
     דוב:
    </speaker>
    (שותק).
   </sp>
   <sp>
    <speaker id="חנה">
     חנה
    </speaker>
    : דוב, מדוע אתה שותק?…
   </sp>
   <sp>
    מהבית יוצאים מרים ושאול. אחריהם בא חיים ושפרה, שמואל ודן, גם יהודית
ואבא. שרה יוצאת אחריהם, באה סמוך למכונה ויושבת על אבן. דוב עומד תפוס
מחשבות, נשען על המכונה.
   </sp>
   <sp>
    <speaker id="יונה:">
     יונה:
    </speaker>
    (נכנס לחצר): כל העדר כבר בצריף הישן. ולהעביר את הצאן לחצר
יכולים בכל רגע ורגע. (יושב).
   </sp>
   <sp>
    מתחיל להחשיך. הכל יושבים בחצר סמוכים זה לזה. שותקים. פתאום נשמעות יריות
רחוקות.
   </sp>
   <sp>
    <speaker id="שרה:">
     שרה:
    </speaker>
    (צורחת מר): הילדים!…
   </sp>
   <sp>
    <speaker id="דוב:">
     דוב:
    </speaker>
    (מתעורר): שרה… (מוציא את אקדחו מהחגורה שעל מתניו ומושיטו
לשרה) הא לך. (לכולם) לנשק.
   </sp>
   <sp>
    נעלמים רגע ושבים, הגברים רובים בידיהם וביד הנשים אקדחים.
   </sp>
   <sp>
    <speaker id="דוב">
     דוב
    </speaker>
    : חיים, שפרה ומרים אל מבוא החצר. שרה, שמואל ויהודית ליד דלת הבית.
ואנחנו נצא מהחצר, נראה מי שם.
   </sp>
   <sp>
    דוב, חנה, אבא, דן ושאול עוזבים את החצר. שרה, שמואל ויהודית עומדים ליד
דלת הבית. אצל מבוא החצר עומדים הכן חיים, שפרה ומרים.
   </sp>
   <sp>
    <speaker id="דוב:">
     דוב:
    </speaker>
    (שומעים את קולו מחוץ לחצר): אני וחנה נרד על הסוסים עד העמק. אתם
תסובבו את השדות. מי שיפגש בהם יודיע על ידי יריה. לחנם, שום יריה!..
   </sp>
   <sp>
    דממה. נשמעת רק שעטת הסוסים. שוב שקט. דממה, כעבור זמן מה שבים כולם לחצר,
כשהרובים בידיהם.
   </sp>
   <sp>
    <speaker id="דוב">
     דוב
    </speaker>
    : שום איש שום תנועה. שקט ודממה מסביב.
   </sp>
   <sp>
    מתישבים שוב בחצר, אחד על יד השני. יושבים דוממים. באים ראובן ואביבה.
   </sp>
   <sp>
    <speaker id="אביבה:">
     אביבה:
    </speaker>
    (כבת עשרים): שלום!
   </sp>
   <sp>
    <speaker id="כולם">
     כולם
    </speaker>
    : מאין?
   </sp>
   <sp>
    <speaker id="ראובן:">
     ראובן:
    </speaker>
    (כבן שלושים וחמש): שלום. מאַילת באנו. להיות אתכם מוכנים…
   </sp>
   <sp>
    <speaker id="דוב">
     דוב
    </speaker>
    : בלילה הלכתם רק שניכם?
   </sp>
   <sp>
    <speaker id="חנה">
     חנה
    </speaker>
    : הסטראטיגיקן שלנו, איך הלכתם בלילה רק שניכם?
   </sp>
   <sp>
    <speaker id="אביבה:">
     אביבה:
    </speaker>
    (מראה על החגורה עם האקדח על מתניה).
   </sp>
   <sp>
    <speaker id="חנה">
     חנה
    </speaker>
    : אבל עכשיו בלילה עם אשה?
   </sp>
   <sp>
    <speaker id="ראובן:">
     ראובן:
    </speaker>
    (מראה על אקדחו): וזה?
   </sp>
   <sp>
    <speaker id="חנה">
     חנה
    </speaker>
    : ולא פגשתם בחבורה, בחושך?
   </sp>
   <sp>
    <speaker id="ראובן:">
     ראובן:
    </speaker>
    (מראה על פנס חשמל קטן שהוציא מכיסו): משהחשיך האירותי לפני את
הדרך מזמן לזמן והסתכלתי מסביבנו…
   </sp>
   <sp>
    <speaker id="חנה">
     חנה
    </speaker>
    : הנה חכם הסטראטיגיה, עוד להאיר ולהראות להם כי הולכים רק שניים…
עם אשה…
   </sp>
   <sp>
    <speaker id="אביבה">
     אביבה
    </speaker>
    : אבל הלא באנו בשלום. לא הרחק מההר נדמו מרחוק צללי אנשים. ירינו
פעמים אחדות…
   </sp>
   <sp>
    <speaker id="דוב">
     דוב
    </speaker>
    : (לעצמו): אלה הן היריות ששמענו… ואיך לא הרגשנו בכם? הלא אני
וחנה ירדנו זה עכשיו עד העמק…
   </sp>
   <sp>
    ראובן ואביבה יושבים.
   </sp>
   <sp>
    <speaker id="ראובן">
     ראובן
    </speaker>
    : קשה, כמעט שאי־אפשר להגן בלילה על ההר… סלעים ונקיקים. נקל
להם מאד להתגנב מבלי להרגיש בהם ולהתקיף פתאום.
   </sp>
   <sp>
    <speaker id="דוב">
     דוב
    </speaker>
    : צריך להתבצר בחצר, בבית.
   </sp>
   <sp>
    שתיקה
   </sp>
   <sp>
    <speaker id="אבא">
     אבא
    </speaker>
    : והמכונה נשארה בחצר.
   </sp>
   <sp>
    שתיקה
   </sp>
   <sp>
    <speaker id="ראובן">
     ראובן
    </speaker>
    : בידי מי המפקדה פה?
   </sp>
   <sp>
    <speaker id="שאול">
     שאול
    </speaker>
    : בידי דוב… הוא…
   </sp>
   <sp>
    שתיקה. כל אחד יושב תפוס מחשבות. שקט רווי סכנה.
   </sp>
   <sp>
    <speaker id="חנה:">
     חנה:
    </speaker>
    (מתחילה לזמזם בלי מלים “מכורתי”).
   </sp>
   <sp>
    <speaker id="כולם">
     כולם
    </speaker>
    : (נלווים לשירתה של חנה. שרים):
   </sp>
   <sp>
    מכורתי
   </sp>
   <sp>
    נוף מולדתי
   </sp>
   <sp>
    שאון גלים בים
   </sp>
   <sp>
    וצל הרים סביב, סביב.
   </sp>
   <sp>
    קול תנין
    בהר
   </sp>
   <sp>
    האח, מולדת מולדתי.
   </sp>
   <sp>
    חורשת קנים נמה
   </sp>
   <sp>
    וקול חליל בחצות ליל
   </sp>
   <sp>
    מדבר הרים
   </sp>
   <sp>
    והרוח…
   </sp>
   <sp>
    <speaker id="מסך.">
     מסך.
    </speaker>
   </sp>
   <sp>
    לילה על ההר. הכל כמו בתמונה הראשונה.
   </sp>
   <sp>
    <speaker id="הזקן:">
     הזקן:
    </speaker>
    (מראה לצעיר עשבים כשהוא אוחז בידו האחת את הילקוט): וגם אלה
עשבי רפואה. הסתכל בהם היטב שתכירם.
   </sp>
   <sp>
    <speaker id="הצעיר">
     הצעיר
    </speaker>
    : הרוח כל כך חזק. עוד מעט ואפול.
   </sp>
   <sp>
    <speaker id="הזקן">
     הזקן
    </speaker>
    : התחזק. עוד מעט יעבור הלילה ונכנס למערה.
   </sp>
   <sp>
    <speaker id="הצעיר">
     הצעיר
    </speaker>
    : מה יתרחש שם לאור השמש הבא?
   </sp>
   <sp>
    <speaker id="הזקן">
     הזקן
    </speaker>
    : זה סוד היום הבא.
   </sp>
   <sp>
    <speaker id="הצעיר">
     הצעיר
    </speaker>
    : גורל עם… פרעות, פרעות, פרעות…
   </sp>
   <sp>
    <speaker id="הזקן">
     הזקן
    </speaker>
    : כאן נאבקים עם הגורל..
   </sp>
   <sp>
    <speaker id="הצעיר">
     הצעיר
    </speaker>
    : אולי נשחטו כבר כולם על ההר בלילה הזה?
   </sp>
   <sp>
    <speaker id="הזקן">
     הזקן
    </speaker>
    : לא. היינו שומעים את קול התאבקותם.
   </sp>
   <sp>
    <speaker id="הצעיר">
     הצעיר
    </speaker>
    : זקן, גלה לי את מחשבותיך. עם מי לבך?
   </sp>
   <sp>
    <speaker id="הזקן">
     הזקן
    </speaker>
    : דום, צעיר. הבט איך הם נאבקים עם הגורל ודום… נכנס.
   </sp>
   <sp>
    <speaker id="הצעיר">
     הצעיר
    </speaker>
    : ואתה אינך ירא כי יתנפלו גם עליך ויהרגוך?
   </sp>
   <sp>
    <speaker id="הזקן:">
     הזקן:
    </speaker>
    ה' אורי וישעי ממי אירא. ידם קצרה נגוע ברוח אלהים המרחפת על הרי
הגליל. וחכמת הקבלה נצחית היא. ואם אפול, יש בצפת עוד חכמי קבלה אחרים תחתי
לאסוף את עשבי.
   </sp>
   <sp>
    הזקן נכנס למערה ואחריו הצעיר.
   </sp>
   <sp>
    <speaker id="הזקן">
     הזקן
    </speaker>
    : (מתוך המערה): הנה הלילה עובר. שוב נשב ונתבונן לסוד היום על הרי
ישראל…שור… הבט…
   </sp>
   <sp>
    התמונה נעלמת.
   </sp>
   <sp>
    <speaker id="מערכה שלישית">
     מערכה שלישית
    </speaker>
   </sp>
   <sp>
    המקום כבמערכה השניה. בחצר הקבוצה. דוב יושב על אבן. מרוכז. שרה עומדת על
ידו.
   </sp>
   <sp>
    <speaker id="שרה:">
     שרה:
    </speaker>
    (לדוב): מדוע אתה שותק? עזבת בשתיקה את יוחנן ואת כולם עם
הויכוחים ואתה יושב פה ושותק.
   </sp>
   <sp>
    <speaker id="דוב">
     דוב
    </speaker>
    : כל הנימוקים והטעמים של יוחנן נהירים לי… כן… עם בואו של
יוחנן נתחור לי הרבה, הרבה…
   </sp>
   <sp>
    <speaker id="שרה">
     שרה
    </speaker>
    : גם לי נתחור הרבה. לא פחד אחזני. לא… מתו האלהים אשר על מזבחם
עולים ילדים…
   </sp>
   <sp>
    <speaker id="דוב:">
     דוב:
    </speaker>
    (כלעצמו): כן. האלהים מתו בלבנו…
   </sp>
   <sp>
    <speaker id="שרה">
     שרה
    </speaker>
    : אסור להקריב ילדים.
   </sp>
   <sp>
    <speaker id="דוב">
     דוב
    </speaker>
    : דרך גויתי יגיעו לילדי.
   </sp>
   <sp>
    <speaker id="שרה">
     שרה
    </speaker>
    : אתה נתת לי את הילדים, השב לי אותם חיים… יהא בהר, בגיא, בכל
מקום שהוא… אבל חיים תחת השמים והשמש.
   </sp>
   <sp>
    <speaker id="דוב:">
     דוב:
    </speaker>
    (עצמו): לא ראיתי שמים, לא החם לי השמש עד ההר הזה.
   </sp>
   <sp>
    <speaker id="שרה">
     שרה
    </speaker>
    : אני נגד אלהים המבקשים קרבנות אדם… אני נגד הקרבן.
   </sp>
   <sp>
    <speaker id="דוב:">
     דוב:
    </speaker>
    (שותק).
   </sp>
   <sp>
    <speaker id="שרה">
     שרה
    </speaker>
    : שוב אתה שותק… מדוע אתה שותק?…
   </sp>
   <sp>
    <speaker id="אביבה:">
     אביבה:
    </speaker>
    (באה ועוברת על פניהם עם שני דליים בידיה).
   </sp>
   <sp>
    <speaker id="דוב:">
     דוב:
    </speaker>
    (לאביבה) מה? אל המעין הלכת?… יחידה?
   </sp>
   <sp>
    <speaker id="אביבה:">
     אביבה:
    </speaker>
    (מעמידה את הדליים. מראה על האקדח בחגורתה): וזה?… הלא צריך
להכין מים.
   </sp>
   <sp>
    <speaker id="דוב">
     דוב
    </speaker>
    : אין הולכים עכשיו אל המעין יחידה.
   </sp>
   <sp>
    <speaker id="אביבה">
     אביבה
    </speaker>
    : (מראה על האקדח): יש לי… אינני פחדנית… (הולכת לה הלאה).
   </sp>
   <sp>
    <speaker id="דוב:">
     דוב:
    </speaker>
    (לעצמו): כפרפר זה הנמשך אל האש…
   </sp>
   <sp>
    <speaker id="יוחנן:">
     יוחנן:
    </speaker>
    (כבן חמשים. זקן שחור ויפה. בא עם חנה מהבית. מתקרבים לדוב
ושרה): אחת החלטנו. את ההר צריכים לעזוב. הידיעות שלנו ברורות. הלילה יתקפו
את ההר. ומה כוחכם נגד האויב הגדול פי כמה וכמה… רק קרבנות שוא…
   </sp>
   <sp>
    דן וראובן באים כשהם נושאים בזרועותיהם את אביבה פצועה. בידה אקדח, אחריהם
שאול, אבא, מרים, שפרה, יהודית, חיים, יונה ושמואל.
   </sp>
   <sp>
    <speaker id="שמואל">
     שמואל
    </speaker>
    : (חיוור, צועק): לאן הלכה לבדה?… לבדה למעין?…
   </sp>
   <sp>
    <speaker id="חנה:">
     חנה:
    </speaker>
    (ממהרת לאביבה): מה קרה? (לשמואל) הנח! (לדן ולראובן) איפה נפצעה?
   </sp>
   <sp>
    <speaker id="דן">
     דן
    </speaker>
    : איננו יודעים.
   </sp>
   <sp>
    <speaker id="דוב">
     דוב
    </speaker>
    : (נגש לאביבה, קורע את חולצתה): איפה נפצעת, אביבה?
   </sp>
   <sp>
    <speaker id="אביבה">
     אביבה
    </speaker>
    : (על פניה כאב. בבת־צחוק קל): אינני יודעת… פה… (היא מראה
בידה על הצד השמאלי).
   </sp>
   <sp>
    <speaker id="חנה:">
     חנה:
    </speaker>
    (מתבוננת במקום הפצע: לא בלב… בזרוע.. לא מסוכן… תחבושת. איפה
התחבושת?
   </sp>
   <sp>
    <speaker id="יהודית:">
     יהודית:
    </speaker>
    (מושיטה לחנה תחבושת): הנה.
   </sp>
   <sp>
    <speaker id="חנה:">
     חנה:
    </speaker>
    (חובשת את מקום הפצע): פצע לא מסוכן.. איך קרה הדבר?
   </sp>
   <sp>
    <speaker id="אביבה">
     אביבה
    </speaker>
    : הלכתי למעין, להביא מים. והנה מאחורי הסלע ירו. (בשמחה) אבל
תיכף עניתי… יריתי בו… והוא ברח שמה, שמה… ברח… יריתי.
   </sp>
   <sp>
    <speaker id="דוב">
     דוב
    </speaker>
    : פרפר… פרפר נמשך אל האש…
   </sp>
   <sp>
    <speaker id="חנה:">
     חנה:
    </speaker>
    (גומרת לחבוש): פצע לא גדול, תוכלי לשבת או ללכת. כרצונך. (בחיבה
ובחיוך) רק אל תלכי לבדך אל המעין…
   </sp>
   <sp>
    <speaker id="שאול">
     שאול
    </speaker>
    : הנה שם… אתם רואים, במורד ההר עומד אחד עם רובה…
   </sp>
   <sp>
    כולם מפנים ראשיהם. מביטים.
   </sp>
   <sp>
    <speaker id="דוב">
     דוב
    </speaker>
    : לנשק! להראות להם שיש לנו נשק.
   </sp>
   <sp>
    <speaker id="יוחנן">
     יוחנן
    </speaker>
    : לא… לא עלינו להתחיל.
   </sp>
   <sp>
    <speaker id="דוב">
     דוב
    </speaker>
    : מה?… מי התחיל?… מי מתכונן להתנפל?… אנחנו על אדמתנו… מי
בא אל מחננו וירה ממחבואים על אשה?… (לכולם) לנשק!
   </sp>
   <sp>
    רצים ושבים מיד, איש איש ונשקו. גם יוחנן מוציא מחגורה שמתחת לבגדו אקדח.
   </sp>
   <sp>
    <speaker id="דוב">
     דוב
    </speaker>
    : אש! לא לקלוע אלא באויר…
   </sp>
   <sp>
    כולם יורים.
   </sp>
   <sp>
    <speaker id="דוב:">
     דוב:
    </speaker>
    (כשהוא מביט לפניו): עוד שנים ברחו משם, מהצד, מתחת לסלעים… שוב
פעם, אש!
   </sp>
   <sp>
    יורים.
   </sp>
   <sp>
    <speaker id="דוב">
     דוב
    </speaker>
    : אין יותר… ברחו… בא, כנראה, לחקור כמה אנחנו פה ואם יש לנו
נשק. מרגלים…
   </sp>
   <sp>
    <speaker id="יוחנן:">
     יוחנן:
    </speaker>
    ברור. הלילה יתנפלו. הזמן שיש עוד בידנו קצר. ואנחנו החלטנו
שעליכם לעזוב את ההר. לא בלב קל קיבלנו את ההחלטה הזאת. שקלנו וחזרנו
ושקלנו. חייכם יקרים יותר מדי. אם יגזלו מאתנו את ההר, נסביר לכל העולם,
נצעק על העוול שנעשה לנו… זאת הדרך שהלכנו בה תמיד ועלינו ללכת בה הלאה.
   </sp>
   <sp>
    <speaker id="דוב">
     דוב
    </speaker>
    : שקר חדש אתם באים ליצור פה בארצנו במקום השקר הישן שם בגולה…
   </sp>
   <sp>
    <speaker id="יוחנן">
     יוחנן
    </speaker>
    : עליכם לעזוב את ההר. החלטנו. ועליכם למלאות את פקודתנו.
   </sp>
   <sp>
    <speaker id="חנה">
     חנה
    </speaker>
    : את ההר לא נעזוב… לא אתן… שלנו הוא…
   </sp>
   <sp>
    <speaker id="יוחנן">
     יוחנן
    </speaker>
    : תפלו פה כאחד… השונא רב מכם פי כמה וכמה.
   </sp>
   <sp>
    <speaker id="חנה">
     חנה
    </speaker>
    : נפול… אבל בעד ההר… ועל ההר… לא נעזוב…
   </sp>
   <sp>
    <speaker id="יוחנן">
     יוחנן
    </speaker>
    : “התנועה” זקוקה לכם.
   </sp>
   <sp>
    <speaker id="חנה">
     חנה
    </speaker>
    : בשביל מה? כדי שיהיה את מי לנהג? פחד נפל עליכם…
   </sp>
   <sp>
    <speaker id="יוחנן">
     יוחנן
    </speaker>
    : נפל פחד עלינו? כן… האחריות עלינו.
   </sp>
   <sp>
    <speaker id="חנה">
     חנה
    </speaker>
    : כאלה המה, המנהיגים מדור דור יראים את סוף־הדבר, את הנקודה
האחרונה… יראים פן יקחו מכתפיהם את האחריות… לא המגמה נגד עיני
המנהיגים מאז ומעולם, כי אם ההנהגה.
   </sp>
   <sp>
    <speaker id="יוחנן">
     יוחנן
    </speaker>
    : גם בשביל המפעל עלינו לעזוב את ההר… בדרך זו שלך, חנה, לא
נצליח… לא זאת היא דרכנו.
   </sp>
   <sp>
    <speaker id="שרה">
     שרה
    </speaker>
    : דוב, למה אתה שותק?
   </sp>
   <sp>
    <speaker id="דוב:">
     דוב:
    </speaker>
    (שותק).
   </sp>
   <sp>
    <speaker id="יוחנן">
     יוחנן
    </speaker>
    : יש לנו מה לשמור עוד מלבד ההר הזה… היהדות מלמדת אותנו
אחרת…
   </sp>
   <sp>
    <speaker id="דוב">
     דוב
    </speaker>
    : איזו יהדות?
   </sp>
   <sp>
    <speaker id="יוחנן:">
     יוחנן:
    </speaker>
    היהדות, זו שהמגמה העיקרית שלה, האדם… החיים… לחיות ולשמור
על היהדות שלנו, המלמדת להרכין את הראש בשעת סכנה כאגמון זה על אפיקי מים.
   </sp>
   <sp>
    <speaker id="שרה">
     שרה
    </speaker>
    : דוב, מה אתה שותק?
   </sp>
   <sp>
    <speaker id="דוב">
     דוב
    </speaker>
    : כן… הכל… הכל נחור לי… אַת שרה… ואתה יוחנן… דם אביכם
בעורקיכם. משי ראיתם תמיד לנגד עיניכם. בגדי משי, וסלסולי משי שמעו אזניכם
מילדותכם. ועל זה נחמתכם וגאותכם… אבל הלא גם המשי הזה נשאר לנו לפליטה
מפה… מההרים האלו הביאו אותו אבותיכם… אבותיכם קראו תמיד לצדק וליושר,
ובזה רק חיזקתם את אמונת שונאינו שיש להם יושר וצדק… כן… כן… וכוח
גדול וארוך, ארוך מאוד, עד אבי שלי הגבור האלם ועדינו, אנשי ההר… לא…
לא נעזוב את ההר.
   </sp>
   <sp>
    <speaker id="יוחנן">
     יוחנן
    </speaker>
    : כן… גם אני לא הבנתי זמן רב את דרכי אבי. עכשיו אני מבין
אותו… הדרך שלו – בה מהותנו.
   </sp>
   <sp>
    <speaker id="דוב">
     דוב
    </speaker>
    : לא… ואם זאת היא מהות היהדות, אנו מורדים בה… כן… מורדים…
לא נמשיך ככה.
   </sp>
   <sp>
    <speaker id="יוחנן">
     יוחנן
    </speaker>
    : אבל זאת היא מהות תרבותנו. מהות היהדות.
   </sp>
   <sp>
    <speaker id="דוב">
     דוב
    </speaker>
    : כל היהדות וכל התרבות האנושית אינן שוות כדי רגע של פחד בעיני
ילד, מפני גרזן שבידי פורע… וכל התרבויות שבעולם אינן שוות ולא כלום
לעומת מבט אחד של עבדות בעיני בן אדם…
   </sp>
   <sp>
    <speaker id="יוחנן">
     יוחנן
    </speaker>
    : אבל בכוח היהדות חיינו עד עכשיו.
   </sp>
   <sp>
    <speaker id="דוב:">
     דוב:
    </speaker>
    לא… לא אמת… בכוח הגבורים שנפלו על קדושת השם חיינו. בכוח אלה
שהלכו על המוקד בעד הקדוש להם, ולא בכוח אלה שהסתתרו עם כל הקדוש להם
במרתפים. בכוח אבי שלי… לא נתן את שלנו, את חרותנו, כל עוד בחיים
אנחנו… נמרוד עד הסוף… לא נעזוב את ההר.
   </sp>
   <sp>
    <speaker id="שרה">
     שרה
    </speaker>
    : אבל הילדים?
   </sp>
   <sp>
    <speaker id="דוב">
     דוב
    </speaker>
    : דרך גויתי יגיעו לילדי.
   </sp>
   <sp>
    <speaker id="שרה">
     שרה
    </speaker>
    : כל קרבן־אדם אסור.
   </sp>
   <sp>
    <speaker id="דוב">
     דוב
    </speaker>
    : כל שעל ושעל שלנו זהו קרבן… כל הויתנו קרבן אחד גדול בשביל משהו
נעלה וגדול… הכל מה שאנחנו עושים. כל נשימה ונשימה שלנו זהו קרבן בשביל
דבר יותר נעלה מאתנו עצמנו.
   </sp>
   <sp>
    <speaker id="שרה">
     שרה
    </speaker>
    : אסור להקריב קרבנות אדם.
   </sp>
   <sp>
    <speaker id="יוחנן">
     יוחנן
    </speaker>
    : לא בשביל ללכת בדרך הזה שאתם הולכים בה, באנו הנה. אתם מקריבים
את כל המפעל, את כל מהותנו. את כל השקפת עולמנו. יש לנו עוד משהו לשמור
עליו, מלבד ההר הזה…
   </sp>
   <sp>
    <speaker id="דוב">
     דוב
    </speaker>
    : על מה עוד?… אין לבן־אדם על מה לשמור מלבד החירות שלו…
וחרותנו אנו בהר הזה. זאת הארץ, אלה השמים וזה ההר שלנו הוא. לא נעזוב אותו
כל עוד בחיים אנחנו.
   </sp>
   <sp>
    <speaker id="שרה:">
     שרה:
    </speaker>
    (מתרחקת אל מאחורי המכונה. מגישה את אקדחה עד לרקתה).
   </sp>
   <sp>
    <speaker id="דוב:">
     דוב:
    </speaker>
    (נגש אליה במרוצה. חוטף את ידה האוחזת באקדח. האקדח יורה באויר):
שרה… מה רצית לעשות?…
   </sp>
   <sp>
    <speaker id="שרה:">
     שרה:
    </speaker>
    (במנוחה): אסור… ואינני יכולה לשאת באחריות הקרבן של ילדי.
   </sp>
   <sp>
    <speaker id="דוב">
     דוב
    </speaker>
    : רצית להקריב קרבן־אדם… להקריב את עצמך.
   </sp>
   <sp>
    <speaker id="שרה">
     שרה
    </speaker>
    : למען הילדים…
   </sp>
   <sp>
    <speaker id="דוב">
     דוב
    </speaker>
    : אבל זה קרבן… קרבן אדם…
   </sp>
   <sp>
    <speaker id="שרה">
     שרה
    </speaker>
    : בשביל הילדים…
   </sp>
   <sp>
    <speaker id="דוב">
     דוב
    </speaker>
    : ואני, האם לא למען הילדים שלנו מוכן לנפול פה על ההר הזה… בשביל
העתיד. בשביל הדור הבא. בשביל הילדים… אבל אם ככה את מאמינה באמת שלך…
קחי הילדים וסעי אתם… לך הזכות לכך… לכי עם יוחנן ועם עוד מי שירצה
לעזוב את ההר.
   </sp>
   <sp>
    <speaker id="שרה:">
     שרה:
    </speaker>
    (נופלת על חזהו של דוב. רגע של שתיקה… שואלת): ואתם נשארים?…
אתה נשאר?
   </sp>
   <sp>
    <speaker id="דוב">
     דוב
    </speaker>
    : כן.
   </sp>
   <sp>
    <speaker id="שרה:">
     שרה:
    </speaker>
    (מתישרת, מביטה רגע בעיני דוב, אומרת במנוחה): כן… למען
הילדים… זאת היא האמת שלי. אקחם מפה…
   </sp>
   <sp>
    <speaker id="דוב">
     דוב
    </speaker>
    : אל תתמהמהי. כל רגע יקר. תלכו מהצד השני. שם הדרך בטוחה. סעי…
סעי תיכף… ואם אפול פה על ההר, תספרי לילדים, כשיגדלו בעד מה נפלתי…
העתיד יראה עם מי היה הצדק… ספרי להם הכל… ואני מקוה כי גאותם תהיה עלי
כשם שאני מתגאה באבא שלי… אל תתמהמהי… ותני לנשארים להתבצר פה.
   </sp>
   <sp>
    <speaker id="יוחנן">
     יוחנן
    </speaker>
    : אבל…
   </sp>
   <sp>
    <speaker id="דוב">
     דוב
    </speaker>
    : אף לא מלה אחת… (לכול) מי נשאר ומי הולך?
   </sp>
   <sp>
    <speaker id="שמואל">
     שמואל
    </speaker>
    : אשאר אתכם עם הקללה שבנשמתי…
   </sp>
   <sp>
    <speaker id="ראובן">
     ראובן
    </speaker>
    : מובן, מצד הסטראטיגיה נוח מאד למתנפלים… ובעיקר בלילה, בין
הסלעים… וגם את המעין יסגרו עלינו.
   </sp>
   <sp>
    <speaker id="יוחנן">
     יוחנן
    </speaker>
    : ובכן, אתה אתנו?,
   </sp>
   <sp>
    <speaker id="ראובן:">
     ראובן:
    </speaker>
    (בתמהון): מה?… מי?… אעזוב?… לא… עד טיפת הדם
האחרונה… בעד ההר.
   </sp>
   <sp>
    <speaker id="יוחנן:">
     יוחנן:
    </speaker>
    (לכולם): מי שומע לי ויוצא אתנו?
   </sp>
   <sp>
    <speaker id="כולם">
     כולם
    </speaker>
    : לא… פה… לא נתן את ההר.
   </sp>
   <sp>
    <speaker id="דוב">
     דוב
    </speaker>
    : סעו מהר… תנו לנו להתבצר.
   </sp>
   <sp>
    <speaker id="שרה">
     שרה
    </speaker>
    : (רוצה לגשת לדוב, צועדת ונשארת עומדת על מקומה. מביטה ישר לעיני
דוב): דוב… זאת האמת שלי… אתם מאשים אותי?
   </sp>
   <sp>
    <speaker id="דוב">
     דוב
    </speaker>
    : לא… שרה… העתיד ידון בינינו… סעי… אל תאחרי.
   </sp>
   <sp>
    <speaker id="יוחנן:">
     יוחנן:
    </speaker>
    (כלעצמו): כן… שני דרכים… שני דרכים שונים… אבל דרכנו הוא
הדרך של עם ישראל מאז ומעולם.
   </sp>
   <sp>
    <speaker id="דוב">
     דוב
    </speaker>
    : לא… לא אמת… שני דרכים, זה אמת… מאז ומעולם… ואנחנו אנשי
ההר בוחרים בדרך המורדים… והעתיד ידון עם מי הצדק והאמת.
   </sp>
   <sp>
    יוחנן ושרה יוצאים מהחצר.
   </sp>
   <sp>
    <speaker id="דוב:">
     דוב:
    </speaker>
    (לכולם): להתבצר… עוד מעט ותשקע השמש. נסגור את שער החצר. ובשעת
ההתקפה נסתדר ככה: אני, אבא, דן ושאול על השער. בבית פנימה בקומה הראשונה,
חנה, חיים ויונה. שמואל, מרים, יהודית, שפרה, אביבה וראובן אתן בקומה
השניה. לא לתת להכנס לחצר. ואם יתגברו ויכנסו, לא להבהל ולא לתת לגשת
לבית… כל זמן ההתנפלות איש אל יעזוב את מקומו. היו מוכנים. לסגור את
השער.
   </sp>
   <sp>
    אבא ושאול סוגרים את השער.
   </sp>
   <sp>
    <speaker id="דוב:">
     דוב:
    </speaker>
    (מביט מסביב, צועד צעדים אחדים מביט מלפניו) על ההרים מדורות…
סימנים…
   </sp>
   <sp>
    הכול באים ויושבים ליד דוב ומביטים.
   </sp>
   <sp>
    <speaker id="דוב:">
     דוב:
    </speaker>
    (כשהוא מביט מלפניו): איזו שקיעה היום… ראו, השמים בוערים…
   </sp>
   <sp>
    <speaker id="מרים">
     מרים
    </speaker>
    : נהדר…
   </sp>
   <sp>
    <speaker id="יהודית">
     יהודית
    </speaker>
    : כמה טוב בלב… נהדר…
   </sp>
   <sp>
    <speaker id="שפרה">
     שפרה
    </speaker>
    : כן…
   </sp>
   <sp>
    <speaker id="ראובן">
     ראובן
    </speaker>
    : כמה יפה ארצנו…
   </sp>
   <sp>
    <speaker id="יונה">
     יונה
    </speaker>
    : והחולה כולה מוזהבה… טובעת בזהב.
   </sp>
   <sp>
    <speaker id="חנה">
     חנה
    </speaker>
    : הנשימה אחרת פה לגמרי… טוב ויפה.
   </sp>
   <sp>
    שתיקה. יושבים כולם על נשקם ושותקים.
   </sp>
   <sp>
    <speaker id="חנה">
     חנה
    </speaker>
    : (מתחילה לשיר והכול אחריה):
   </sp>
   <sp>
    מכורתי,
   </sp>
   <sp>
    נוף מולדתי.
   </sp>
   <sp>
    שאון גלים בים.
   </sp>
   <sp>
    וצל הרים סביב, סביב.
   </sp>
   <sp>
    קול תנים בהר,
   </sp>
   <sp>
    האח, מולדת מולדתי.
   </sp>
   <sp>
    חרשת קנים נמה.
   </sp>
   <sp>
    וקול חליל בחצות הליל.
   </sp>
   <sp>
    מדבר, הרים
   </sp>
   <sp>
    ורוח…
   </sp>
   <sp>
    <speaker id="מסך.">
     מסך.
    </speaker>
   </sp>
   <sp>
    “מידי דוב”: כך במקור (הערת פרויקט־בן־יהודה).
   </sp>
   <sp>
    “קול תנין בהר”: כך במקור (הערת פרויקט־בן־יהודה).
   </sp>
  </body>
 </text>
</TEI>