<TEI>
 <text>
  <body>
   <sp>
    <speaker id="[ואלה שׁמות המדברים">
     [ואלה שׁמות המדברים
    </speaker>
    ]
   </sp>
   <sp>
    שִׁמְשׁוֹן
   </sp>
   <sp>
    חֵשֶׁק
   </sp>
   <sp>
    אֲבִי שִׁמְשׁוֹן
   </sp>
   <sp>
    תִּמְנִית
   </sp>
   <sp>
    פְּלִשְׁתִּים
   </sp>
   <sp>
    מִרְמָה
   </sp>
   <sp>
    חוֹתן שִׁמְשׁוֹן
   </sp>
   <sp>
    שָׂרֵי פְלִשְׁתִּים
   </sp>
   <sp>
    יְהוּדָה
   </sp>
   <sp>
    מַגִּיד
   </sp>
   <sp>
    עַזָּתִים
   </sp>
   <sp>
    דְּלִילָה
   </sp>
   <sp>
    שֹׁחַד
   </sp>
   <sp>
    שְׁלִיחַ הַסְּרָנִים
   </sp>
   <sp>
    הַנַּעַר המחזיק בידי שמשון
   </sp>
   <sp>
    <speaker id="הַגְּבוּרָה">
     הַגְּבוּרָה
    </speaker>
    – תדמה אשה לבושה שריון קשקשים וכובע בראשה, בימינה תאחז חרב חדה ובשמאלה אגֻדַּת לפידים בוערים.
   </sp>
   <sp>
    <speaker id="הַחֵשֶׁק">
     הַחֵשֶׁק
    </speaker>
    – נער רובה קשת ולו כנפיים ככנפי הנשר.
   </sp>
   <sp>
    <speaker id="הַמִּרְמָה">
     הַמִּרְמָה
    </speaker>
    – נערה יפה, ממשבצות זהב לבושה, ובידה האחת כוס מלאה נֹפת צופים ובידה האחרת – שָׂרָף מעופף.
   </sp>
   <sp>
    <speaker id="הַשֹּׁחַד">
     הַשֹּׁחַד
    </speaker>
    – איש הדוּר בלבושו, והוא עוטה מעיל מְרֻקָּם זהב וכסף,
    והוא עִוֵר, ופיו רחב ופתוח. בידו האחת – לב נטוי, ובידו האחרת – מֹאזנים יכריעו אל צד ימין.
   </sp>
   <sp>
    <speaker id="וְהֵיכָלוֹ">
     וְהֵיכָלוֹ
    </speaker>
    – ארמון רחב עד מאד וקיריו מצֻפים זהב וכסף, כסאו מכֻסה מעוֹר זאב (כי כן לא ישבע) ותחת הדום רגליו כמראה אשת יפת תאר והאמת זרחה במצחה.
   </sp>
   <sp>
    ראש א
   </sp>
   <sp>
    שמשון (במחנה דן בין צרעה ובין אשתאל)
   </sp>
   <sp>
    [אל גבורה] אַתְּ אַתְּ, הוֹי אַשֶׁת חָיִל,
   </sp>
   <sp>
    בֵּין הַגִּבּוֹרִים אֶת זִכְרוֹנֵךְ שַׂמְתְּ,
   </sp>
   <sp>
    שִׁרְיוֹן קַשְׂקַשּׂים כַּעֲדִי תִלְבָּשִׁי.
   </sp>
   <sp>
    חֹסֶן יְשׁוּעוֹת כּוֹבַע
   </sp>
   <sp>
    עֲלֵי רֹאשֵׁךְ יוֹפִיעַ,
   </sp>
   <sp>
    חַרְבֵּךְ לֹא תִדֹּם, הִיא הוּחַדָּה חֶרֶב,
   </sp>
   <sp>
    לְמַעַן רְווֹת מִדַּם אוֹיְבַיִךְ,
   </sp>
   <sp>
    מֵאֲגֻדָּתֵךְ לַפִּידִים יַהֲלֹכוּ.
   </sp>
   <sp>
    אַתְּ אַתְּ, גְּבוּרָה, בֹּאִי!
   </sp>
   <sp>
    פֹּה בְּמַחֲנֵה גוּר אַרְיֵה תוֹפִיעִי
   </sp>
   <sp>
    עַל נֶפֶשׁ תַּעֲרֹג לִרְווֹת דּוֹדַיִךְ,
   </sp>
   <sp>
    פֹּה בְּמַחֲנֵה שְׁפִיפוֹן עַל אֹרַח
   </sp>
   <sp>
    מֵאָז יְזַנֵּק נֶאְדָּרִי בַכֹּחַ
   </sp>
   <sp>
    מֵהַרְרֵי בָשָׁן לַעֲשׂוֹת חָיִל.
   </sp>
   <sp>
    אוּלָם אִם לֹא שָׁגִיתִי,
   </sp>
   <sp>
    הֵן יִתְחַדֵּש כָּעֵת בִּלְבָבִי רוּחַ
   </sp>
   <sp>
    וַיֶהֱמוּ גַלָּיו כַּהֲמוֹת יַמָּה,
   </sp>
   <sp>
    רוּחַ בָּעֵר הוּא אֵימָתָה וָפַחַד
   </sp>
   <sp>
    יָפִיץ עֲנַן אֵימָה וְזָרַח שֶׁמֶשׁ,
   </sp>
   <sp>
    שֶׁמֶשׁ בָּהִיר הוּא וּבִכְנָפָיו חֹסֶן.
   </sp>
   <sp>
    עוּרוּ נָא אֵיפֹא, עוּרוּ,
   </sp>
   <sp>
    עוּרו שְׂעִפַּי נָא, אֲחוּזֵי-חֶרֶב
   </sp>
   <sp>
    מְלֻמְּדֵי מִלְחֶמֶת,
   </sp>
   <sp>
    לֹא עֵת שְׁכֹן הָעֵת אָהֳלֵי פַחַד,
   </sp>
   <sp>
    עֹז זְרוֹעִי תִגְדַּל וְגַם לֹא תֵלַהּ,
   </sp>
   <sp>
    תָּעֹז יָדִי, תָּרוּם יְמִינִי סֶלָה.
   </sp>
   <sp>
    אִם אִישׁ נָפַל שָׁדוּד בְּחֵיק אֵימָתָה
   </sp>
   <sp>
    לֹא יוֹסִיף קוּם, עַד כִּי תְמוֹתְתֵהוּ:
   </sp>
   <sp>
    טֶרֶם יָחִיל – יִגְוַע, טֶרֶם נֻכָּתָה –
   </sp>
   <sp>
    נַפְשׁוֹ תֵצֵא מִפַּחַד מַחֲלֵהוּ.
   </sp>
   <sp>
    חשק אִם בֵּין קְרִיאֵי-שֵׁם יְלִיד-הַחֵשֶׁק
   </sp>
   <sp>
    שֵׁם לוֹ מֵעוֹלָם, זִכָּרוֹן בַּסֵּפֶר, –
   </sp>
   <sp>
    הַיּוֹם בְּעֵט בַּרְזֶל, בְּעֵט עוֹפֶרֶת
   </sp>
   <sp>
    בַּצּוּר יֵחָצֵב כָּל תָּקְפּוֹ לָנֶצַח;
   </sp>
   <sp>
    כִּי עוֹד תִּרְאוּ כָעֵת פְּלִיאָה דַעַת
   </sp>
   <sp>
    כִּי לְעָצְמָה עַצְמָהּ חִצַּי יָבִיאוּ,
   </sp>
   <sp>
    כְּאַחַד הָאָדָם, בִּלְבָבָהּ מֹרֶךְ.
   </sp>
   <sp>
    זֶה הוּא אִישׁ רַב אוֹנִים וְאַמִּיץ כֹּחַ
   </sp>
   <sp>
    שׁמְשׁוֹן מוֹדָע בָּאָרֶץ,
   </sp>
   <sp>
    אֲשֶׁר לִבּוֹ אַצִּיבָה
   </sp>
   <sp>
    כְּמַטָּרָה לַחֵץ, לְחִצַּי עָתָּה.
   </sp>
   <sp>
    בְּאֵין זִקִּים אָסוּר וְכַבְלֵי עֹנִי,
   </sp>
   <sp>
    כָּלוּא וְחָפְשִׁי בֵין אֲסִירֵי-חֵשֶׁק
   </sp>
   <sp>
    הִנֵּה תִרְאוּהוּ בִנְתִיבוֹת תִּמְנָתָה.
   </sp>
   <sp>
    אַךְ מֵיְיָ הִיא, עַל כֵּן אוֹחִילָה –
   </sp>
   <sp>
    כִּי לֹא הֶבֶל אִיגַע, אָמְנָם אוֹעִילָה. –
   </sp>
   <sp>
    אִם מִשּׁמֵי עֶלְיוֹן הַדָּת יִתֵּנוּ
   </sp>
   <sp>
    כִּי רוּם וּבֹר יִשּׁח לִפְנֵי רֵעֵהוּ,
   </sp>
   <sp>
    תִּרְפֶּינָה כַנְפֵי כֹחַ יָדֵיהוּ
   </sp>
   <sp>
    וִידֵי רֵעוֹ לִמְשֹׁל בּוֹ יֵאָמֵנוּ.
   </sp>
   <sp>
    שמשון (יורד התִמנתה ורואה את התִמנית:
   </sp>
   <sp>
    ותישר בעיניו)
   </sp>
   <sp>
    מַה-טּוֹב בֹּאִי הֲלוֹם! וּבְיוֹם טוֹב בָּאתִי
   </sp>
   <sp>
    לִרְאוֹת אוֹר כִּי יָהֵל, עַפְעַפֵּי שָׁחַר
   </sp>
   <sp>
    אֲשֶׁר מֵחָלָב צַחוּ,
   </sp>
   <sp>
    בִּפְנֵי רַעֲיָתִי זֹאת יַחְדָּו יִזְרָחוּ, –
   </sp>
   <sp>
    שֶׁמֶשׁ צְדָקָה הִיא, וּבִכְנָפֶיהָ
   </sp>
   <sp>
    תִּשּׂא תְשׁוּאוֹת-חֵן וּמִכְלֹל-יֹפִי.
   </sp>
   <sp>
    אַף אִישׁוֹן בַּת-עֵינֶיהָ
   </sp>
   <sp>
    יוֹרֶה בְנֵי-קַשְׁתּוֹ, וּשְׁנוּנִים הֵמָּה;
   </sp>
   <sp>
    כֵּן לְבָבִי יֵלֵךְ לְאוֹר חִצֶּיהָ,
   </sp>
   <sp>
    בְּאֵין מַעֲצוֹר, לַשּׁבִי
   </sp>
   <sp>
    בֵּין כָּל אֲסִירֵי-חֵשֶׁק.
   </sp>
   <sp>
    אַךְ מַה יֵּרַךְ לִבִּי – וְרַךְ אֵינֶנּוּ?
   </sp>
   <sp>
    כִּי מֵרוּחַ קָדִים גְּבוּרוֹת-חֹסֶן
   </sp>
   <sp>
    הֵן מִשְׁבְּרֵי גַלָּיו יוֹם יוֹם יֵהוֹמוּ.
   </sp>
   <sp>
    אֵיפֹה אֵיפֹא עַתָּה יָדָיו יָנִיחַ,
   </sp>
   <sp>
    יֹאבַד עֵצוֹת, תָּקְפּוֹ – לְחִצֵּי חֵשֶׁק!
   </sp>
   <sp>
    מָה עוֹד אֲיַחֵל פֹּה? הֲלֹא אָקוּמָה,
   </sp>
   <sp>
    עֲדֵי אָבִי אֶשּׂא רַגְלַי לָלֶכֶת
   </sp>
   <sp>
    וְתַאֲוַת לִבִּי אֵלָיו אַגִּידָה,
   </sp>
   <sp>
    כִּי לֹא יֶחְדַּל מַלְאוֹת אֶת חֶפְצִי סֶלָה.
   </sp>
   <sp>
    אַחֲרֵי-כֵן אָשׁוּבָה,
   </sp>
   <sp>
    דּוֹדֵי רַעֲיָתִי זֹאת אֶרְוֶה לָבֶטַח,
   </sp>
   <sp>
    אֶתְעַלְּסָה שָׁלֵו בַּאֲהָבֶיהָ.
   </sp>
   <sp>
    אֵלֵךְ (כִּי לֹא אֶשְׁקֹט עֲדֵי אָבֹאָה),
   </sp>
   <sp>
    אֵלֵךְ וְתִקְוָתִי יִתֵּן אֱלוֹהַּ.
   </sp>
   <sp>
    לָשׁוּב לִמְצוּלוֹת-יָם תָּמִיד יַחְפֹּצוּ
   </sp>
   <sp>
    הַנְּחָלִים רָצוֹא וְלֹא יַרְגִיעוּ:
   </sp>
   <sp>
    הַמִּתְאַוִּים כֵּן בַּמְּנוּחוֹת יָקוּצוּ
   </sp>
   <sp>
    רָצוֹא וָשוֹב עַד אֶל חִשְׁקָם יַגִּיעוּ.
   </sp>
   <sp>
    שמשון אָבִי, אָבִי, אֶת חַסְדְּךָ אֶדְרשָׁה
   </sp>
   <sp>
    אֶל מִשְׁבְּרֵי לִבִּי לִמְצֹא מַרְגּוֹעַ,
   </sp>
   <sp>
    כִּי כֵן יַעֲלַת-חֵן הִנֵּה רָאִיתִי:
   </sp>
   <sp>
    יִרְבַּץ הֲדַר יָפְיָהּ בְּעִיר תִּמְנָתָה.
   </sp>
   <sp>
    חִצֵּי מְאוֹר-עֵינֶיהָ
   </sp>
   <sp>
    סְגוֹר-לִבִּי קָרָעוּ,
   </sp>
   <sp>
    וְהַשְׁקֵט לֹא יוּכַל יוֹמָם וָלָיְלָה.
   </sp>
   <sp>
    כֵּן אַחֲלַי יִכּוֹנוּ:
   </sp>
   <sp>
    אוֹתָהּ תִּקַּח לִי, בַּל תּמְנַע מִמֶּנִּי.
   </sp>
   <sp>
    אביו לָמָּה תִשְׁגֶּה, בְנִי, בְּזָרָה? לָמָּה
   </sp>
   <sp>
    תִהְיֶה לְמוֹקֵשׁ לְּךָ וּלְאֶבֶן נָגֶף?
   </sp>
   <sp>
    הַאֵין בִּבְנוֹת אַחֶיךָ
   </sp>
   <sp>
    יְפַת-מַרְאֵה, כִּי מִפְּלִשְׁתִּים אֵלֶּה
   </sp>
   <sp>
    הָעֲרֵלִים, יִקָּחֲךָ לִבֶּךָ
   </sp>
   <sp>
    עֵזֶר כְּנֶגְדְּךָ הָעֵת לָקַחַת?
   </sp>
   <sp>
    שמשון אוּלָם אוֹתָהּ קַח לִי, כִּי כֵן דָּבֵקָה
   </sp>
   <sp>
    נַפְשִׁי בְזִיו יָפְיָהּ וּבָהּ הוֹאַלְתִּי,
   </sp>
   <sp>
    כִּי הִיא לְבָד תּוּכַל לָתֵת מָנוֹחַ
   </sp>
   <sp>
    <speaker id="אֶל מוֹרָשֵׁי לִבִּי">
     אֶל מוֹרָשֵׁי לִבִּי
    </speaker>
    אוֹתָהּ לָקֹחַ.
   </sp>
   <sp>
    לֹא יְכַבּוּ רִשְׁפֵי חֵשֶׁק כָּל מָיִם,
   </sp>
   <sp>
    לֹא יִשְׁטְפוּ אוֹתָם נַהֲרוֹת שָׂחוּ:
   </sp>
   <sp>
    לֹא לַאֲסִירָיו לֵב וּמְאוֹר עֵינַיִם
   </sp>
   <sp>
    עַד יַשּׂיגוּ חִשְׁקָם וּבוֹ יִשְׂמָחוּ.
   </sp>
   <sp>
    <speaker id="שמשון (יורד תמנתה , והנה כפיר אריות שואג לקראתו והגבורה באה לעזרו ובראותה כה יאמר">
     שמשון (יורד תמנתה , והנה כפיר אריות שואג לקראתו והגבורה באה לעזרו ובראותה כה יאמר
    </speaker>
    )
   </sp>
   <sp>
    [אל-הגבורה] יָפָה בַנָּשִׁים, אֵיךְ לָבֹא מִהַרְתְּ!
   </sp>
   <sp>
    אֵיךְ בַּצָּרָתָה לִי בָּאתָ לְעֶזְרָתָה!
   </sp>
   <sp>
    יְהִי טַעֲמֵךְ מִנִי נָשִׁים בָּאֹהֶל
   </sp>
   <sp>
    בָּרוּךְ! וּבְרוּכָה אַתְּ כִּי הוֹשַׁעְתִּנִי
   </sp>
   <sp>
    מִבֵּין שִׁנֵּי כְּפִיר שׁוֹאֵג מִנָּגֶד.
   </sp>
   <sp>
    הִנֵּה עַתָּה אָקוּם אֲשַׁסְּעֵהוּ
   </sp>
   <sp>
    כּשַׁסַּע גְּדִי, בַּאֲשֶׁר חָנַנְתְּ
   </sp>
   <sp>
    אֶל זְרוֹעַ עֻזִּי לַעֲשׂוֹת חָיִל.
   </sp>
   <sp>
    נוּסִי אֵיפֹא מִנִּי אֵימָה וָפָחַד,
   </sp>
   <sp>
    תִּלְבַּשְׁנָה חֹסֶן זְרוֹעוֹתַי יָחַד.
   </sp>
   <sp>
    בֵּין כָּל חֲמֻדּוֹת תַּחֲבֹשׁ מִגְבַּעַת
   </sp>
   <sp>
    חֵן וְכָבוֹד, תִּתְמֹךְ חֹסֶן וָכֹחַ,
   </sp>
   <sp>
    תִּשְׂחַק לַפַּחַד, כֵּן תִּשְׁכַּב רוֹגָעַת,
   </sp>
   <sp>
    כִּי מִי זֶה יִקַּח מִגִּבּוֹר מַלְקוֹחַ?
   </sp>
   <sp>
    (ישסע הכפיר).
   </sp>
   <sp>
    ירד תמנתה וידבר לאשה.
   </sp>
   <sp>
    <speaker id="שמשון אִמְרִי, רַעֲיָתִי, אַתְּ">
     שמשון אִמְרִי, רַעֲיָתִי, אַתְּ
    </speaker>
    הַאִם תַּחְפֹּצִי
   </sp>
   <sp>
    אֶת אָהֳלִי בָךְ נֶאֱמָן לִנְטֹעַ?
   </sp>
   <sp>
    הִנֵּה טוֹבִים דּוֹדַיִךְ
   </sp>
   <sp>
    אֵלַי עֲדֵי אֵין חֵקֶר
   </sp>
   <sp>
    אַף כָּל אֲהָבַי אֵלַיִךְ אַקְרִיבָה.
   </sp>
   <sp>
    תמנית כֵּן, אֲדוֹנִי! עַתָּה שָׁלוֹם בּוֹאֶךָ,
   </sp>
   <sp>
    אָסוּר לְמִשְׁמַעְתֶּךָ
   </sp>
   <sp>
    אִם בִּי חָפַצְתָּ, כֵּן בְּךָ חָפָצְתּי.
   </sp>
   <sp>
    שניהם מַה-טּוֹב חֶלְקִי וּמַה-נָּעֵמָה.
1
   </sp>
   <sp>
    תמנית } " יְפֵה- " " אִישׁ שַׂר-טָעַם
   </sp>
   <sp>
    כֵּן אַךְ אֶת יְיָ אוֹדֶה הַפָּעַם!
   </sp>
   <sp>
    תּוֹפַע בּוֹ נְהָרָה וְכַנְפֵי שָׁמֶשׁ,
   </sp>
   <sp>
    תָּבֹא רְנָנָה בוֹ וְתָמִישׁ אָמֶשׁ,
   </sp>
   <sp>
    כִּי זֹאת מְנוּחָתִי בָזֶה מָצָאתִי.
   </sp>
   <sp>
    שמשון (ישוב לקחת התמנית וימצא הדבש בגוית האריה)
   </sp>
   <sp>
    הֵן מִפְלְאוֹת תְּמִים-דֵעִים אָשׁוּרָה
   </sp>
   <sp>
    הֲלוֹם אֲשֶׁר גָבֵרוּ:
   </sp>
   <sp>
    מִבֵּין גְּוִיַת זֶה גוּר אַרְיֵה נֹפֶת
   </sp>
   <sp>
    צוּפִים יָצָא, וּמַה מָּתוֹק מִמֶּנּוּ?
   </sp>
   <sp>
    מִנִּי אוֹכֵל יָצָא מַאֲכָל לָנוּ,
   </sp>
   <sp>
    מֵעַז – מָתוֹק. הִנֵּה פְלִיאָה דָעַת.
   </sp>
   <sp>
    אַךְ מִי יְמַלֵּל גְּבוּרוֹת צוּרֵנוּ!
   </sp>
   <sp>
    יַפְלִיא גְבוּרוֹתָיו הַפְלֵא וָפֶלֶא,
   </sp>
   <sp>
    מִנִּי חֶשְׁכַת צָרוֹת אוֹרָה יַזְרִיח, –
   </sp>
   <sp>
    חֹסֶן יְשׁוּעוֹתָיו – מִבֵּין צַלְמָוֶת.
   </sp>
   <sp>
    הִנֵּה אֶת זֹאת הֶרְאַנִי
   </sp>
   <sp>
    כָּעֵת בְּצֵאת דְּבַשׁ מִגּוּפַת שָׁחַל.
   </sp>
   <sp>
    עַתָּה לְדַרְכִּי אֵלְכָה בוֹטֵחַ
   </sp>
   <sp>
    עַל יוֹם חֲתֻנָּתִי בְלִב שָׂמֵחַ.
   </sp>
   <sp>
    אַף שָׁפְרָה דַרְכִּי וּמַה צָּלֵחָה,
   </sp>
   <sp>
    נֶגֶד יְיָ הִיא, וְכֵן אָגִילָה!
   </sp>
   <sp>
    כֵּן אֶל טוּב חֲסָדָיו לָעַד אוֹחִילָה,
   </sp>
   <sp>
    אַךְ זֶה הַיּוֹם תָּשִׂישׂ נַפְשִׁי שָׂמֵחָה!
   </sp>
   <sp>
    שמשון (ילך ויקחה לאשה ויעשה המשתה ויאמר חידתו אל הפלשתים).
   </sp>
   <sp>
    שמשון אַחַי, נָא שְׁמָעוּנִי,
   </sp>
   <sp>
    אָחוּדָה נָא חִידָה, כִּי עֵת לִשְׂמֹחַ,
   </sp>
   <sp>
    וְתַגִּידוּ אוֹתָהּ לִי אִם תּוּכָלוּ.
   </sp>
   <sp>
    הִנֵּה זְמָן נָתַתִּי,
   </sp>
   <sp>
    שִׁבְעַת יְמֵי מִשְׁתֶּה אֲשֶׁר עוֹד אָעַשׂ.
   </sp>
   <sp>
    הֲלֹא לִפְעֻלַּתְכֶם כֵּן שָׂכָר יֶהִי,
   </sp>
   <sp>
    כִּי אִם אוֹתָהּ תַּגִּידוּ
   </sp>
   <sp>
    חֲלִיפוֹת בְּגָדִים וּסְדִינִים יַחַד
   </sp>
   <sp>
    מֵהֶם שְׁלֹשִׁים אֲלֵיכֶם אֶתֵּנָה;
   </sp>
   <sp>
    אִם לֹא – לִי תִתֵּנוּ
   </sp>
   <sp>
    אַתֶּם כָּזֹאת. כִּי כֵן הִנֵּה יָאָתָה.
   </sp>
   <sp>
    אִם יֵשׁ אֶת נַפְשְׁכֶם, עַתָּה שְׁמָעוּ
   </sp>
   <sp>
    חִידָתִי זֹאת, אִם לְהַגִידָהּ תֵּדָעוּ.
   </sp>
   <sp>
    פלשתים חוּדָה חִידָתְךָ וְנִשְׁמָעֶנָּה.
   </sp>
   <sp>
    שמשון אִם חִידָתִי זֹאת תַּחְפְּצוּ לָדַעַת,
   </sp>
   <sp>
    הַטּוּ אָזְנְכֶם לְאִמְרֵי פִי עָתָּה:
   </sp>
   <sp>
    מֵאוֹכֵל יָצָא אֹכֶל
   </sp>
   <sp>
    וּמִנִּי עַז מָתוֹק. הִנֵּה הִגַּדְתִּי
   </sp>
   <sp>
    לָכֶם חִידָתִי, עַתָּה הַגִּידוּהָ,
   </sp>
   <sp>
    אִם לֹא – אֶת דִּבְרֵיכֶם אֵלַי תָּקִימוּ.
   </sp>
   <sp>
    הֵן עַד שִׁבְעַת יָמִים לָכֶם אוֹחִילָה,
   </sp>
   <sp>
    עַתָּה בְיוֹם טוֹבָה נִשְׂמַח, נָגִילָה.
   </sp>
   <sp>
    פלשתים (ילכו אל אשת שמשון כי תפַתה אישה ויגיד לה החידה והיא תגיד להם).
   </sp>
   <sp>
    פלשתים הֲלֹא אַתְּ אֲחוֹתֵנוּ
   </sp>
   <sp>
    מִשּׁרְשֵׁנוּ הַפּוֹרֶה מִבֶּן-תִּמְנָתָה!
   </sp>
   <sp>
    לֹא נֵאֲמִין אֵיפוֹא כִּי תִמְאֲסִי בָנוּ
   </sp>
   <sp>
    וְכִי רֵיקָם תָּשִׂיבִי
   </sp>
   <sp>
    אֶת פָּנֵינוּ כָּעֵת אֲשֶׁר אָתָאנוּ
   </sp>
   <sp>
    חַלּוֹת פָּנָיִךְ. אִם תֹּאבִי לִשְׁמֹעַ
   </sp>
   <sp>
    לְפֵתּוֹת אֶת אִישֵׁךְ, וְיַגֵּד לָנוּ
   </sp>
   <sp>
    דִּבְרֵי חִידָתוֹ; כִּי אִם תַּחֲרִישִי –
   </sp>
   <sp>
    עֶבְרוֹת אַפֵּנוּ עָלַיִךְ נָפִיצָה,
   </sp>
   <sp>
    אוֹתָךְ וּבֵית אָבִיךְ בָּאֵשׁ נִשְׁלָחָה.
   </sp>
   <sp>
    הֲאִם תִּקְצַר יָדֵנוּ
   </sp>
   <sp>
    מֵעֳשׂוֹת זֹאת? אִמְרִי, הֵן אַתְּ תֵּדָעִי,
   </sp>
   <sp>
    אוֹ כִי לְיָרְשֵׁנוּ
   </sp>
   <sp>
    עַתָּה קְרָאתֶם לָנוּ?
   </sp>
   <sp>
    אִם נַפְשֵׁךְ עִם נֶפֶשׁ בֵּיתֵךְ גַּם יַחַד
   </sp>
   <sp>
    יְקָרָה בְעֵינָיִךְ,
   </sp>
   <sp>
    הֲיִי לְאֵשֶׁת-חָיִל
   </sp>
   <sp>
    וּמֵאִישֵׁךְ אֶת חִידָתוֹ הוֹצִיאִי,
   </sp>
   <sp>
    אַחַר תַּגִּידִי לָנוּ;
   </sp>
   <sp>
    פֶּן נָרַע לָךְ מְאֹד וּפֶן נַכְחִידָה
   </sp>
   <sp>
    אֶת בֵּיתֵךְ מִתּוֹכֵנוּ.
   </sp>
   <sp>
    תמנית אֲנִי אֶעֱשֶׂה זֹאת, אִם אֶעְצָר כֹּחַ.
   </sp>
   <sp>
    פלשתים עָשֹׂה תַעֲשִׁי, גַּם יָכֹל תּוּכָלִי.
   </sp>
   <sp>
    תמנית אִם אוּכַל הוֹעִיל, הֵן לֹא אֶחְדָלָה.
   </sp>
   <sp>
    הִנֵּה לַמּוֹעֵד עוֹד הַיָּמִים רֵבּו,
   </sp>
   <sp>
    אִם לֹא הַיּוֹם – מָחָר, אִם מָחָר אַיִן –
   </sp>
   <sp>
    בַּשְׁלִישִׁית אוּלַי לֹא יִמְנַע מֶנִּי.
   </sp>
   <sp>
    עַתָּה לְכוּ, עַד כִּי הַיּוֹם יַגִּיעַ
   </sp>
   <sp>
    כִּי יַגִּיד לִי – וַאֲלֵיכֶם אוֹדִיעַ.
   </sp>
   <sp>
    תמנית מִי יָקוּם לִי בֵין כָּל מֵרֵעִים אֵלֶּה.
   </sp>
   <sp>
    מִי יַחֲזִיק יָדִי וְיַעַזְרֵנִי?
   </sp>
   <sp>
    מִי יַעֲרֹב לִבּוֹ אֵלַי לָגֶשֶׁת,
   </sp>
   <sp>
    מִמִּסְגְּרֵי לְבַב אִישִׁי הָגִיחַ
   </sp>
   <sp>
    דִּבְרֵי-חִידָתוֹ, אֲשֶׁר בָּם נִכְלָאוּ!
   </sp>
   <sp>
    הִנֵּה לִבִּי תָסֹב אֵימָה וָפַחַד
   </sp>
   <sp>
    וּכְיָם נִגְרָשׁ הַשְׁקֵט לֹא יוּכַל סֶלָה
   </sp>
   <sp>
    פֶּן מַאֲכֹלֶת אֵשׁ בֵּיתִי יָשִׂימוּ.
   </sp>
   <sp>
    (תשמע רגלי  כי באה)
   </sp>
   <sp>
    אַךְ קוֹל צְעָדָה כִּי יִקְרַב אֶשְׁמָעָה,
   </sp>
   <sp>
    יִדְמֶה לְקוֹל רַגְלֵי הַבַּת אָהַבְתִּי,
   </sp>
   <sp>
    מִרְמָה רַעְיָתִי!
   </sp>
   <sp>
    מרמה אָנִי!
   </sp>
   <sp>
    תמנית מִי זֶה הֱבִיאֵךְ, אֲחוֹתִי, עַד הֵנָּה
   </sp>
   <sp>
    עַתָּה בְיוֹם צַר לִי, אֲשֶׁר חָמַדְתִּי
   </sp>
   <sp>
    אוֹתָךְ כִּי תַעַזְרִי אוֹתִי.
   </sp>
   <sp>
    מרמה הִנֵּנִי
   </sp>
   <sp>
    לְעֶזְרָתֵךְ מַה-לָּךְ אֵיפֹא, הַגִּידִי?
   </sp>
   <sp>
    מַה תֶּהֱמִי? מַה תִּירָאִי?
   </sp>
   <sp>
    תמנית יָרֵאתִי
   </sp>
   <sp>
    פֶּן אֶהְיֶה אֶל אֵשׁ אֹכֶלֶת לָחֶם.
   </sp>
   <sp>
    מרמה אֶל אֵשׁ אֹכֶלֶת לָחֶם!
   </sp>
   <sp>
    מַה-זֶּה וְעַל מַה-זֶּה, אִמְרִי לִי עָתָּה,
   </sp>
   <sp>
    כִּי מְזִמָּה לֹא יִבָּצֵר מִמֶּנִּי
   </sp>
   <sp>
    לְהַצְמִיחַ יִשְׁעֵךְ. הֲלֹא יָדַעַתְּ
   </sp>
   <sp>
    כֹּחִי וְיָדִי רָמָה,
   </sp>
   <sp>
    לֹא יַעֲצֹר נֶגְדִי כֹּחַ אִישׁ-חָיִל.
   </sp>
   <sp>
    אֲנִי חָכְמָה שָׁכַנְתִּי,
   </sp>
   <sp>
    לֹא יַעֲמֹד נֶגְדִּי כָל נְבוֹן-לָחַשׁ,
   </sp>
   <sp>
    עַל כָּל כַּנְפוֹת הָאָרֶץ
   </sp>
   <sp>
    כַּנְפֵי עֹצֶם יָדִי צִלָּם יִפְרֹשׂוּ.
   </sp>
   <sp>
    אַל תְּכַחֲדִי נָא אֵיפֹא מִמֶּנִּי,
   </sp>
   <sp>
    בִּתִּי, מַה תִּירְאִי; וְאַל תִּירָאִי,
   </sp>
   <sp>
    כִּי לְעֶזְרָתֵךְ אָנִי.
   </sp>
   <sp>
    תמנית אוּלָם, רַעֲיָתִי, הֵן אֱמֶת אַגִּידָה:
   </sp>
   <sp>
    הִנֵּה עַד הֲלוֹם בָּא – זֶה יָמִים רַבּוּ –
   </sp>
   <sp>
    בָּחוּר צַח וְאָדֹם, יְפֵה עֵינַיִם,
   </sp>
   <sp>
    כְּאִישׁ גְּבוּרָתוֹ, אֵין יַעַרְכֵהוּ.
   </sp>
   <sp>
    מִדֵּי רְאוֹתוֹ אֶת פָּנַי – אַף אָנִי
   </sp>
   <sp>
    אֶת זִיו יָפְיוֹ רָאִיתִי –
   </sp>
   <sp>
    הֵבִיא בְכִלְיוֹתַי יְלִיד-הַחֵשֶׁק
   </sp>
   <sp>
    בְּנֵי-אַשְׁפָּתוֹ וְרִשְׁפֵי שַׁלְהֶבֶת
   </sp>
   <sp>
    יַחְתֶּה בְחֵיקִי, עַד לִבִּי הִבְעִירוּ.
   </sp>
   <sp>
    כֵּן גַּם לְעֻמָּתִי יִבְעַר כָּמוֹנִי
   </sp>
   <sp>
    לֵב זֶה יְדִידִי, עַד יַחְדָּו חֻבַּרְנוּ.
   </sp>
   <sp>
    בְּיוֹם חֲתֻנָּתֵנוּ
   </sp>
   <sp>
    עָשָׂה מִשְׁתֶּה וַנִּשְׂמְחָה בוֹ יָחַד,
   </sp>
   <sp>
    כִּי כֵן יַעֲשׂוּ כָל-בַּחוּרֵי חָמֵד.
   </sp>
   <sp>
    אָז נִסְפְּחוּ אֵלָיו שְׁלֹשִׁים רֵעַ,
   </sp>
   <sp>
    וְחִידָה לְהַגִּיד לוֹ נָתַן לָמוֹ,
   </sp>
   <sp>
    כִּי אִם דַּרְכָּהּ יָבִינוּ,
   </sp>
   <sp>
    שָׂכָר לִפְעֻלָּתָם יִתֵּן; אִם אַיִן –
   </sp>
   <sp>
    הֵם לוֹ שָׂכָר יִתֵּנוּ.
   </sp>
   <sp>
    וּזְמָן נָתַן לָהֵם, יָמִים שָׁבוּעַ;
   </sp>
   <sp>
    עַתָּה – זֶה יָמִים שְׁלֹשָׁה עָבָרוּ –
   </sp>
   <sp>
    הֵן נוֹסְדוּ כֻלָּם וְאֵלַי בָאוּ
   </sp>
   <sp>
    <speaker id="לֵאמֹר">
     לֵאמֹר
    </speaker>
    פַּתִּי אִישֵׁךְ וְיַגֶּד-לָנוּ
   </sp>
   <sp>
    דִבְרֵי חִידָתוֹ, כִּי אִם לֹא – תֵּדָעִי
   </sp>
   <sp>
    כִּי בֵית אָבִיךְ אִתָּךְ תֹּאכַל שַׁלְהָבֶת.
   </sp>
   <sp>
    עַתּה שְׂעִפַּי הָמוּ,
   </sp>
   <sp>
    גַּלֵּי לְבָבִי נִגְרָשׁים יֵרוֹמוּ
   </sp>
   <sp>
    אַף הַשְׁקֵט לֹא יוּכָלוּ,
   </sp>
   <sp>
    כִּי אֵיך לַעֲשׂוֹת זֹאת הֵן לֹא אֵדָעָה,
   </sp>
   <sp>
    וּמְגוֹרוֹתַי תָּסֹבְנָה
   </sp>
   <sp>
    אֶת לְבָבִי – עַד לֹא יִמְצָא מָנוֹחַ.
   </sp>
   <sp>
    אִם יֵשׁ לְאֵל יָדֵךְ, נָא הוֹשִׁיעִינִי!
   </sp>
   <sp>
    כִּי אֵלַיִךְ גִּלִּיתִי
   </sp>
   <sp>
    אֶת אַנְחוֹתַי כִּי רַבּוּ.
   </sp>
   <sp>
    מרמה אַךְ כָּל שְׁאוֹנֵךְ זֶה עַתָּה תִשְׁקֹטִי,
   </sp>
   <sp>
    הֵרָגְעִי וָדֹמִּי,
   </sp>
   <sp>
    כִּי כֵן נְקַלָּה לִי לְגַלּוֹת יֶשַׁע
   </sp>
   <sp>
    לָךְ מִמְּגוֹרַת שָׁוְא אֲשֶׁר יָגֹרְתְּ.
   </sp>
   <sp>
    זֹאת תַּעֲשִׂי, בִּתִּי, וְאָז תַּצְלִיחִי:
   </sp>
   <sp>
    לִשְׁפֹּךְ נַחֲלֵי דֶמַע
   </sp>
   <sp>
    לִפְנֵי יְדִיד חִשְׁקֵךְ וְלֹא תֶחְדָּלִי,
   </sp>
   <sp>
    <speaker id="אַף תֹּאמְרִי בְכֹה אֵלָיו">
     אַף תֹּאמְרִי בְכֹה אֵלָיו
    </speaker>
    אֵיכָכָה
   </sp>
   <sp>
    תֹאמַר כִּי נַפְשְׁךָ אַךְ בִּי דָבֵקָה
   </sp>
   <sp>
    וּבֵינוֹתֵנוּ רַב מְאֹד הַדָּרֶךְ:
   </sp>
   <sp>
    הִנֵּה הַחִידָה חַדְתָּ
   </sp>
   <sp>
    לִבְנֵי עַמִּי וְלִי לֹא הִגַּדְתָּ.
   </sp>
   <sp>
    הֲיִקָּרֵא לָזֹאת שַׁלְהֶבֶת-חֵשֶׁק
   </sp>
   <sp>
    אוֹ רַק פְּרִי-שִׂנְאָה, כִּי שְׂנֵאתָנִי!
   </sp>
   <sp>
    שׁוּבִי לַעֲשׂוֹת זֹאת אַחַת וּשְׁתָּיִם,
   </sp>
   <sp>
    כִּי לְבָבוֹ יֵרַךְ, אִם אֶבֶן אֵינֶנּוּ,
   </sp>
   <sp>
    וְאֶת לְבָבוֹ יְגַלֶּה אֵלָיִךְ.
   </sp>
   <sp>
    תמנית אַךְ טוֹבוּ, אֲחוֹתִי, אִמְרוֹתָיִךְ!
   </sp>
   <sp>
    כֵּן נְתִיבוֹת, אֲשֶׁר דָּרַכְתְּ בָּמוֹ
   </sp>
   <sp>
    לָבֹא עָדַי, יִהְיוּ בְרוּכִים סֶלָה.
   </sp>
   <sp>
    אַךְ עוֹד דַּבֵּר הוֹאָלְתִּי:
   </sp>
   <sp>
    אוּלַי לֹא יֹאבֶה לִי וְיַאְטֵם אֹזֶן
   </sp>
   <sp>
    מִקּוֹל בִּכְיִי כְּמוֹ הַחֵרֵשׁ פֶּתֶן,
   </sp>
   <sp>
    מָה אֶעֱשֶׂה אֵפוֹא, כִּי לֹא יֶחְדָּלוּ
   </sp>
   <sp>
    רֵעָיו מֵרֵעִים לִי לְהַכְחִידֵנִי.
   </sp>
   <sp>
    מרמה אִם לֹא יֹאבֶה אֵלַיִךְ,
   </sp>
   <sp>
    עֵת כִּי יִבְעַר לִבּוֹ לִרְווֹת דּוֹדַיִךְ –
   </sp>
   <sp>
    תַּרְחִיקִי נְדוֹד מִמֶּנּוּ.
   </sp>
   <sp>
    תמנית אִם גַּם לָזֹאת לֹא יָשִׂים לֵב, מָה אָעַשׂ?
   </sp>
   <sp>
    מִי זֶה אֲשֶׁר אֶרְאֶה מֵרָחוֹק?
   </sp>
   <sp>
    תמנית לֹא תִרְאִי נַעַר זֶה יִקְרַב אֵלֵינוּ?
   </sp>
   <sp>
    וְהוּא רוֹבֶה קַשּׁת, אִם לֹא שָׁגִיתִי.
   </sp>
   <sp>
    בֵּין כְּתֵפָיו אֶרְאֶה (אַךְ לֹא אֵדָעָה
   </sp>
   <sp>
    אֲשֶׁר אֶרְאֶה, כִּי עוֹד יִרְבֶּה הַדֶּרֶךְ)
   </sp>
   <sp>
    כְּכַנְפֵי נָשֶׁר.
   </sp>
   <sp>
    מרמה כֵּן, עַתָּה אֶרְאֵהוּ.
   </sp>
   <sp>
    תֵּדְעִי מִי זֶה? הוּא יְלִיד-הַחֵשֶׁק,
   </sp>
   <sp>
    קַשְׁתּוֹ בִימִינוֹ יַחֲזִיק וְאֵבֶר
   </sp>
   <sp>
    כְּמוֹ נְשָׁרִים יַעַל.
   </sp>
   <sp>
    תמנית יִהְיֶה שָׁלוֹם בּוֹאוֹ, כִּי הוּא יַצְלִיחַ
   </sp>
   <sp>
    לְבַד כָּל עֲצָתֵנוּ.
   </sp>
   <sp>
    עַתָּה אַחֲלַי לְפָנָיו אַפִּילָה:
   </sp>
   <sp>
    יָכִין חִצָּיו עַל יֶתֶר,
   </sp>
   <sp>
    עַד לֵב יְדִידִי יִשְׁלָחֵם לָלָכֶת,
   </sp>
   <sp>
    כִּי אָז יִבְעַר לִבּוֹ לְחִשְׁקִי סֶלָה.
   </sp>
   <sp>
    וְאִם יִמְנַע מִמֶּנִּי
   </sp>
   <sp>
    הַגִּיד חִידָתוֹ, אַף אֲנִי אַרְחִיקָה
   </sp>
   <sp>
    נְדוֹד כַּאֲשֶׁר, רַעֲיָתִי, אָמַרְתְּ.
   </sp>
   <sp>
    אָז אַחֲרַי יִרְדֹף, כִּי לֹא יוּכָלוּ
   </sp>
   <sp>
    כִּלְיוֹתָיו הִתְאַפֵּק בֵּין רִשְׁפֵי-חֵשֶׁק.
   </sp>
   <sp>
    מרמה כֵּן, אֲחוֹתִי, דִּבַּרְתְּ.
   </sp>
   <sp>
    עַתָּה נָקוּם נֵלֵכָה,
   </sp>
   <sp>
    נָרוּץ לִקְרָאתוֹ וְאַפַּיִם אַרְצָה
   </sp>
   <sp>
    נִשְׁתַּחֲוֶה לוֹ, כִּי לֹא יִמְנַע מֶנּוּ
   </sp>
   <sp>
    אֶת כָּל אֲשֶׁר נִשְׁאָלָה.
   </sp>
   <sp>
    (תלכנה לקראתו ותשתחוינה).
   </sp>
   <sp>
    חשק נָשִׁים שַׁאֲנַנּוֹת, מַה תַּעֲשֶׂינָה
   </sp>
   <sp>
    פֹה? הֲשָׁלוֹם לָכֶן?
   </sp>
   <sp>
    תמנית ומרמה שָׁלוֹם! וּבָאנוּ
   </sp>
   <sp>
    לְהִשְׁתַּחֲווֹת לְךָ, צְבִי חִשְׁקֵנוּ.
   </sp>
   <sp>
    חשק מַה תִּדְרֹשְׁנָה מִמֶּנִּי?
   </sp>
   <sp>
    מַה תַּחְפֹּצְנָה? שְׁאַלְנָה,
   </sp>
   <sp>
    כִּי לֹא אֶמְנַע מִכֶּן אֲשֶׁר אוּכָלָה.
   </sp>
   <sp>
    תמנית אוּלָם דָּבָר קָטֹן אֶשְׁאַל מִמֶּךָּ,
   </sp>
   <sp>
    הֲלֹא מִצְעָר הִיא – כֵּן לֹא תִמְנָעֶהָ.
   </sp>
   <sp>
    חשק אֲשֶׁר אוּכַל שְׁאָלִי! כִּי אֶעֱשֶׂה.
   </sp>
   <sp>
    תמנית רַק מִמְּךָ חָפַצְתִּי,
   </sp>
   <sp>
    כִּי תָעֹז יָדְךָ וְאֶת חִצֶּיךָ
   </sp>
   <sp>
    בְּלֵב שִׁמְשׁוֹן דּוֹדִי תִשְׁלַח, לְמַעַן
   </sp>
   <sp>
    יִבְעַר בְּלַבַּת אַהֲבָתִי סֶלָה.
   </sp>
   <sp>
    חשק לְכִי, אַל תִּירָאִי! כִּי אֶת זֹאת אַָעַשׂ,
   </sp>
   <sp>
    אֶת תַּאֲוָתֵךְ אֲמַלֵּא.
   </sp>
   <sp>
    תמנית אַף אָנִי
   </sp>
   <sp>
    אֲמָתְךָ אֶהְיֶה וּלְמִשְׁמַעְתֶּךָ
   </sp>
   <sp>
    אָסוּר, וְלֹא אָסוּר כָּל יָמַי נֶצַח.
   </sp>
   <sp>
    יְלִיד-חֵשֶׁק, תְּשׁוּאוֹת-חֵן אֵלֶיךָ
   </sp>
   <sp>
    נַקְרִיב לְעוֹלָמִים, צְבִי חִשְׁקֵנוּ
   </sp>
   <sp>
    עַל שִׁכְמֵנוּ יֶעֱרַב סֻבֳּלֶךָ
   </sp>
   <sp>
    וְתָרֹם יָדְךָ, כֵּן יָגֶל לִבֵּנוּ.
   </sp>
   <sp>
    (ילך החשק).
   </sp>
   <sp>
    מרמה עַתָּה הֲלֹא שָׁמַעַתְּ,
   </sp>
   <sp>
    בִּתִּי, אֵיךְ תַּעֲשִׂי.
   </sp>
   <sp>
    תמנית הִנֵּה שָׁמַעְתִּי,
   </sp>
   <sp>
    כֵּן סְפֹרוֹת לֹא אֵדָעָה אֵיכָכָה
   </sp>
   <sp>
    תְהִלָּתֵךְ כִּי רַבָּה
   </sp>
   <sp>
    הֵן אֶסְפֹּר אוֹתָהּ, אִם אֶדֹּם סֶלָה.
   </sp>
   <sp>
    כִּי עַד תְּכוּנָתָהּ הֵן לֹא אָבֹאָה,
   </sp>
   <sp>
    יָדַי לְמוֹ פִי כֵן לָדֹם אָשִׁיבָה,
   </sp>
   <sp>
    עֲבוֹדָתִי עַל מִזְבְּחֵךְ אַקְרִיבָה.
   </sp>
   <sp>
    הִנֵּה דוּמִיָּה – תְהִלָּה, אִם רָבוּ
   </sp>
   <sp>
    תְהִלּוֹת אִישׁ, עַד לֹא יִסָּפֵרוּ;
   </sp>
   <sp>
    כִּי אִם מִכָּל תִּכְלָה מְאֹד יִרְחָבוּ,
   </sp>
   <sp>
    אֵיך לָשִׂים קֵץ לָהֵם – לַשָּׁוְא יֹאמֵרוּ.
   </sp>
   <sp>
    תמנית דּוֹדִי, צְבִי חִשְׁקִי, עֵת כִּי אֶרְאֶךָ
   </sp>
   <sp>
    יִתְרוֹצְצוּ בִי שְׂעִפַּי גַם יָחַד.
   </sp>
   <sp>
    כִּי אֶחֱזֶה מִכְלֹל יְפִי פָנֶיךָ,
   </sp>
   <sp>
    כַּנְפֵי נֹגַהּ לְךָ כִּי עָלַי יוֹפִיעוּ,
   </sp>
   <sp>
    חִצֵּי גִבּוֹר לִי שְׁנוּנִים יָשׁוּבוּ,
   </sp>
   <sp>
    יִמְחֲצוּ כִלְיוֹתַי וְלֹא יַחֲמֹלוּ,
   </sp>
   <sp>
    יֵקַד בְּלִבִּי כִּיקוֹד אֵשׁ אוֹכָלֶת,
   </sp>
   <sp>
    נַפְשִׁי בְנַפְשְׁךָ יַחְדָּו נִקְשָׁרָה.
   </sp>
   <sp>
    אַךְ עָרְפְּךָ קָשֶׁה אָז כִּי אַבִּיטָה,
   </sp>
   <sp>
    תֹּאמַר כִּי תִדְבַּק בִּי וְרָחוֹק אָתָּה,
   </sp>
   <sp>
    תַּחַת אַהֲבָתִי שִׂנְאָה תָּשִׁיבָה, –
   </sp>
   <sp>
    תַּחַת רִשְׁפֵּי אִשּׁי יַעֲמֹד קֶרַח,
   </sp>
   <sp>
    מִלִּבְּךָ יַרְחִיק וְיִזְרֶה הָלְאָה
   </sp>
   <sp>
    לִבִּי, כִּי שְׂנֵאתָנִי.
   </sp>
   <sp>
    אַךְ לֹא אֶתְאַפֵּק לְהַרְחִיק מִמֶּךָּ
   </sp>
   <sp>
    נְדֹד אִם כֵּן יָאָתָה,
   </sp>
   <sp>
    כִּי לֹא אַקְשֶׁה עָרְפִּי, אַכְזָר, כָּמוֹךָ.
   </sp>
   <sp>
    אַךְ נַהֲרֵי יָגוֹן לִבִּי יָסֹבּוּ,
   </sp>
   <sp>
    כֵּן נַחֲלֵי דִמְעָה עֵינַי תֵּרַדְנָה,
   </sp>
   <sp>
    הִמֵּס יִמַּס לִבִּי, חִיל יֹאחֲזֵנִי.
   </sp>
   <sp>
    אַךְ מָה אֹמַר? הִנֵּה הַיּוֹם הִגִּיעַ,
   </sp>
   <sp>
    יָשׁוּב גְּמוּלִי לִי אֲשֶׁר חָטָאתִי
   </sp>
   <sp>
    לָתֵת מֶגֶד דּוֹדֵי, אַכְזָר, אֵלֶיךָ
   </sp>
   <sp>
    וּלְהִתְרַפֵּק כְּעַל יְדִיד עָלֶיךָ.
   </sp>
   <sp>
    מֶה חָטָאתִי נֶגְדְּךָ, יְלִיד-הַחֵשֶׁק,
   </sp>
   <sp>
    כִּי בְיַד זֶה עֹרֶף-בַּרְזֶל שַׁתָּנִי?
   </sp>
   <sp>
    תָּעִיר בְּתוֹךְ לִבִּי קְרָב וָנֵשֶׁק,
   </sp>
   <sp>
    בִּמְרִי עָצְבִּי אֶשְׁכַּח, כִּי יִסַּרְתָּנִי.
   </sp>
   <sp>
    שמשון מַה-תֶּהֱמִי עָלַי, יוֹנָתִי? לָמָּה תִבְכִּי?
   </sp>
   <sp>
    תמנית לָמָּה אֶבְכֶּה? וַתִּשְׂטְמֵנִי!
   </sp>
   <sp>
    שמשון הֵן אַתְּ מְשׂוֹשׂ לִבִּי – וְשׂוֹנֵא אָנִי!
   </sp>
   <sp>
    אֵיפֹה פְרִי שִׂנְאָה מֶנִּי אָכַלְתְּ?
   </sp>
   <sp>
    תמנית אֵיפֹה פְרִי שִׂנְאָתְךָ אָכָלְתִּי?
   </sp>
   <sp>
    אֵיפֹה פְרִי דוֹדִים – הֲלֹא תִשְׁאָלָה!
   </sp>
   <sp>
    הִנֵּה לִבְנֵי עַמִּי הַחִידָה חַדְתָּ,
   </sp>
   <sp>
    אִם אֲהַבְתַּנִי – אֵיךְ לִי לֹא הִגַּדְתָּ?
   </sp>
   <sp>
    שמשון אֵיך אַגִּידָהּ לָךְ אִם לֹא הִגַּדְתִּי לְאָבִי וּלְאִמִּי?
   </sp>
   <sp>
    תמנית לָכֵן אָמַרְתִּי
   </sp>
   <sp>
    מֵאָז כִּי שְׂנֵאתָנִי.
   </sp>
   <sp>
    <speaker id="אַךְ אֶת זֹאת אֶעֱשֶׂה">
     אַךְ אֶת זֹאת אֶעֱשֶׂה
    </speaker>
    אֶהְיֶה כָּמוֹךָ,
   </sp>
   <sp>
    אָצוּק לְבָבִי כַּאֲשֶׁר עָשִׂיתָ,
   </sp>
   <sp>
    תִּגְעַל נַפְשִׁי אֲהָבֶיךָ – כִּי לָמָּה
   </sp>
   <sp>
    הֶבֶל אִיגַע עִם לֵב לֹא לֵב, עִם אָבֶן?
   </sp>
   <sp>
    לֹא עוֹד אָסוּר, לֹא עוֹד, אֶל מִשְׁמַעְתֶּךָ
   </sp>
   <sp>
    עַד עֵת כִּי לְחָבְשָׁהּ יָשוּב לִבֶּךָ.
   </sp>
   <sp>
    לֹא יִכָּנַע בַּרְזֶל וּנְחֹשֶׁת סֶלָה
   </sp>
   <sp>
    כִּי אֶל בַּרְזֶל אַחֵר, אֲשֶׁר כָּמֹהוּ.
   </sp>
   <sp>
    כַּף-יָד לְפוֹצֵץ כֵּן לֵב-אֶבֶן תֵּלַהּ;
   </sp>
   <sp>
    רַק לֵב-אֶבֶן אַחֵר יוּכַל עֲשֹׂהוּ.
   </sp>
   <sp>
    [שמשון ] אַיֶּכָּה, עֻזִּי? מֵרוּם רְקֵיעַי חֹסֶן
   </sp>
   <sp>
    עַד בּוֹר מְגִנּוֹת לֵב שָׁדוּד נָפָלְתָּ.
   </sp>
   <sp>
    לִקְרַאת גּוּר אַרְיֵה תִּתְיַצֵּב מִנֶּגֶד
   </sp>
   <sp>
    וּכְמוֹ שַׁסַּע גְּדִי תְּשַׁסְּעֵהוּ.
   </sp>
   <sp>
    הִנֵּה מֵאָז חָשַׁבְתִּי
   </sp>
   <sp>
    כָּל-פְּחָדִים אֵלַי עוֹד לֹא יַגִּיעוּ,
   </sp>
   <sp>
    כִּי מִי יַעֲרֹךְ לִי וְיָדִי רָמָה:
   </sp>
   <sp>
    רוּחַ גְּבוּרָה בֵין כְּתֵפַי שָׁתָה
   </sp>
   <sp>
    יַלְדֵי עֱזוּז יָדָהּ וְאֶפְרוֹחֶיהָ.
   </sp>
   <sp>
    אֵיךְ נִגְדַעְתָּ לָאָרֶץ
   </sp>
   <sp>
    וּזְרוֹעֲךָ בְּחֵיק אִשּׁה נִשְׁבָּרָה!
   </sp>
   <sp>
    כִּי עֵת בֵּין נַהֲרֵי יָגוֹן וָחֵבֶל
   </sp>
   <sp>
    תִּטְבַּע בְּלִי כֹחַ לַעֲלוֹת מֶנְהוּ,
   </sp>
   <sp>
    בֵּין תְּהוֹמוֹת-כְּאֵב וּמְצוּלוֹת-דֶּמַע,
   </sp>
   <sp>
    כִּי יַעֲלַת-חֵן נָדְדָה אָזָלָה, –
   </sp>
   <sp>
    הַאִם עֶזְרָתִי בִי וּזְרוֹעִי אָיִן?
   </sp>
   <sp>
    אָנָה נַסְתָּ, לִבִּי? אָנָה בָרַחְתָּ?
   </sp>
   <sp>
    פֹּה אֶתְהַפֵּךְ בֵּין צִירִים אֲחָזוּנִי,
   </sp>
   <sp>
    אֲנִי לְבַדּי וְאֵין לִי מוֹשִׁיעַ.
   </sp>
   <sp>
    עוּרִי, יַעֲלַת-חֵן, לְקוֹלִי עוּרִי!
   </sp>
   <sp>
    יֵרַךְ לְבָבֵךְ נָא וְתוֹצִיאִינִי
   </sp>
   <sp>
    מֵחַבְלֵי-חֵבֶל אֵלֶּה!
   </sp>
   <sp>
    תמנית אָמְנָם כֵּן, אוֹצִיאֶךָ
   </sp>
   <sp>
    אַךְ אֶת חִידָתְךָ אֵלַי תַּגִּידָה.
   </sp>
   <sp>
    שמשון לֹא אַגִּיד חִידָתִי.
   </sp>
   <sp>
    תמנית אִם כֵּן תִּשְׂבָּעָה
   </sp>
   <sp>
    מִפְּרִי מֶרְיְךָ, וּמַה תִּצְעָקָה?
   </sp>
   <sp>
    שַׁמָּה הֶחֱזִיקַתְנִי.
   </sp>
   <sp>
    בֹּאִי, יַעֲלַת-חֵן, וְלָךְ אַגִּידָה
   </sp>
   <sp>
    אֶת דִּבְרֵי חִידָתִי.
   </sp>
   <sp>
    תמנית עַתָּה אָבֹאָה.
   </sp>
   <sp>
    שמשון הִנֵּה חִידָתִי עֵל כְּפִיר שִׁסַּעְתִּי
   </sp>
   <sp>
    וּבֵין גְּוִיָּתוֹ נֹפֶת מָצָאתִי
   </sp>
   <sp>
    מֵעֲדַת דְּבוֹרִים כִּי בָאוּ שָׁמָּה.
   </sp>
   <sp>
    הֵן מִכְּפִיר אוכֵל יָצָא הָאֹכֶל
   </sp>
   <sp>
    וּמָה עַז מֵאֲרִי, מָתוֹק מִנֹפֶת?
   </sp>
   <sp>
    מָה עוֹד מֶנִּי תִשְׁאֲלִי וְלָךְ אֶתֵּנָה,
   </sp>
   <sp>
    כִּי אֶל לִבִּי תִקְרָא דְרוֹר מִכֶּבֶל
   </sp>
   <sp>
    שַׂמְתְּ אֱלֵי רַגְלָיו עַד כֹּה?
   </sp>
   <sp>
    תמנית הִנֶּנִי,
   </sp>
   <sp>
    עַתָּה אֲמַלֵּא כָּל מִשְׁאֲלוֹתֶיךָ,
   </sp>
   <sp>
    כִּי כֵן בְּזֹאת אֵדַע כִּי אֲהַבְתָּנִי,
   </sp>
   <sp>
    מִמְגִנַּת לִבִּי כִּי נִחַמְתָּנִי.
   </sp>
   <sp>
    שמשון אִם בֶּן קַשְׁתּוֹ יוֹרֶה יְלִיד-הַחֶשֶׁק,
   </sp>
   <sp>
    <speaker id="מִי זֶה יֹאמַר אֵלָיו">
     מִי זֶה יֹאמַר אֵלָיו
    </speaker>
    הֲפֹךְ יָדֶיךָ?
   </sp>
   <sp>
    לִקְרַאת מוֹרֶה יָעִיר קְרָב וָנֶשֶׁק,
   </sp>
   <sp>
    <speaker id="עַד כִּי יֹאמַר">
     עַד כִּי יֹאמַר
    </speaker>
    אָסוּר לְמִשְׁמַעְתֶּךָ.
   </sp>
   <sp>
    אֵין גַּם אֶחָד נִמְלָט, גַּם אֶחָד אָיִן,
   </sp>
   <sp>
    כִּי כֵן יִדְרֹךְ חִצָּיו סְתוּם-הָעָיִן.
   </sp>
   <sp>
    תמנית בֹּאוּ, כִּי כֵן אַגִּידָה
   </sp>
   <sp>
    לָכֶם חִידָת אִישִׁי, כִּי לִי הוֹדִיעַ.
   </sp>
   <sp>
    תמנית אַךְ חִידָתוֹ עַל כִּי הָרַג בֶּן-שַׁחַל
   </sp>
   <sp>
    וּבֵין גְּוִיָּתוֹ מָצָא צוּף נֹפֶת
   </sp>
   <sp>
    מֵעֲדַת דְּבוֹרִים כִּי שָׁם עָשׂוּהוּ.
   </sp>
   <sp>
    עַתָּה אוֹתָהּ תָּבִינוּ,
   </sp>
   <sp>
    כִּי מָה עַז מֵאֲרִי, מִדְּבַשׁ מֶגֶד?
   </sp>
   <sp>
    שמשון הַהִגַּדְתֶּם עֲדֶן חִידָתִי?
   </sp>
   <sp>
    פלשתים בָּאנוּ
   </sp>
   <sp>
    כָּעֵת לְהַגִּידָהּ, וְכֵן מִהַרְנוּ
   </sp>
   <sp>
    טֶרֶם יָבֹא הַחַרְסָה,
   </sp>
   <sp>
    פֶּן תִּתְפָּאֵר עָלֵינוּ
   </sp>
   <sp>
    <speaker id="לֵאמׁר">
     לֵאמׁר
    </speaker>
    עָבַר זְמָן וּמוֹעֵד שַׂמְתִּי.
   </sp>
   <sp>
    חִידָתְךָ – עַל פֶּגֶר אַרְיֵה שִׁסַּעְתָּ
   </sp>
   <sp>
    וּמִגִּוְיָתוֹ דְבַשׁ רָדִיתָ,
   </sp>
   <sp>
    כִּי מָה עַז מֵאֲדִי וּמִצּוּף מֶתֶק?
   </sp>
   <sp>
    שמשון אָמְנָם כְּבָר יָדַעְתִּי,
   </sp>
   <sp>
    כִּי תָבִינוּ אוֹתָהּ.
   </sp>
   <sp>
    פלשתים וְאֵיךְ יָדָעְתָּ?
   </sp>
   <sp>
    שמשון כִּי אָמְנָם אִשְׁתִּי הִיא אֲשֶׁר הִגִּידָה
   </sp>
   <sp>
    אֶת חִידָתִי לָכֶם.
   </sp>
   <sp>
    פלשתים אַךְ עַתָּה קוּמָה
   </sp>
   <sp>
    תְּנָה לָנוּ שְׂכַר פְּעֻלָּתֵנוּ.
   </sp>
   <sp>
    שמשון כֵּן, אָנֹכִי אֶתֵּנָה
   </sp>
   <sp>
    אִם עוֹד מְעַט תּוֹחִילוּ.
   </sp>
   <sp>
    (ילך ויך שלשים איש, ויקח את חליפתם).
   </sp>
   <sp>
    שמשון הִנֵּה שְׂכַרְכֶם אֲשֶׁר הֵבֵאתִי,
   </sp>
   <sp>
    עַתָּה קוּמוּ וָלֵכוּ.
   </sp>
   <sp>
    (יצאו פלשתים)
   </sp>
   <sp>
    שמשון מִכָּל רֹאשׁ פְּתָנִים וְכוֹס קֻבַּעַת,
   </sp>
   <sp>
    מִכָּל יַלְדֵי זְמָן אֲשֶׁר לַבֹּקֶר
   </sp>
   <sp>
    מְרוֹרָתָם יִתֵּנוּ,
   </sp>
   <sp>
    נִגְעֵי בְנֵי-אָדָם וְחֶבְלֵי-עֹנִי,
   </sp>
   <sp>
    יַמַר לְבַב אִשּׁה מִמַר הַמָּוֶת.
   </sp>
   <sp>
    יוֹם הוּלֶדֶת מִרְמָה עֲלֵי הָאָרֶץ,
   </sp>
   <sp>
    אוֹתוֹ לְמוֹשָׁב לַהּ לְבַד אִוָּתָה!
   </sp>
   <sp>
    רַק מְצוֹדִים הוּא וַחֲרָמִים סֶלָה,
   </sp>
   <sp>
    יִלָּכְדוּן בָּהֶם כָּל רִשְׁעֵי-אָרֶץ.
   </sp>
   <sp>
    תַּחַת לְשׁוֹנָהּ רַק עָמָל וָאֶָוֶן,
   </sp>
   <sp>
    שָׁם קִנְּנָה וַתְּמַלֵּט עַוְלָתָה.
   </sp>
   <sp>
    עֵת יִזְּלוּ עֵינֶיהָ
   </sp>
   <sp>
    רֹב נַחֲלֵי דִמְעָה וּפַלְגֵי-מַיִם,
   </sp>
   <sp>
    אָז בְּקִרְבָּהּ תָּלִין תּוֹעֵבוֹת שֶׁבַע.
   </sp>
   <sp>
    אֵין נְכוֹנָה בְּפִיהָ.
   </sp>
   <sp>
    אִם תְּדַבֵּר אִתָּהּ, נֹפֶת תִּטֹּפְנָה
   </sp>
   <sp>
    אֶל לִבְּךָ מִלֶּיהָ.
   </sp>
   <sp>
    הִנֵּה תִּקָּחֲךָ בְּעַפְעַפֶּיהָ,
   </sp>
   <sp>
    לִבָּה לְךָ תַּקְרִיב עַד הַדִּיחֶךָ,
   </sp>
   <sp>
    עַד לִבְּךָ תִּגְנֹב, כִּי לֹא נִשְׁמָרְתָּ.
   </sp>
   <sp>
    אַךְ אָנֹכִי חָטָאתִי
   </sp>
   <sp>
    אָז, כִּי לִנְצוּרַת-לֵב דּוֹדַי נָתָתִּי.
   </sp>
   <sp>
    עַתָּה אָקוּמָה, אֵלְכָה אָשׁוּבָה
   </sp>
   <sp>
    אֶל מְקוֹמִי רִאשוֹן, כִּי אָז מֵעַתָּה
   </sp>
   <sp>
    טוֹב לִי, כִּי לֹא אֶפֹּל בִּמְצוֹדֵי אֵשֶׁת
   </sp>
   <sp>
    מוֹרָה זִקִּים, חִצִּים כַּמִּתְלַהְלֵהַּ –
   </sp>
   <sp>
    לֹא אֶתְאַפֵּק עוֹד פֹּה, לֹא אֶתְמַהְמֵהַּ.
   </sp>
   <sp>
    תִּמְנִית, שִׁמְעִי קוֹלִי, בַּת-בְּלִיָּעַל:
   </sp>
   <sp>
    קַצְתִּי בְחֶבְרָתֵךְ, לֵב גֹּנָבֶת!
   </sp>
   <sp>
    תִּשְׂבַּע נַפְשֵׁךְ, כִּי מָעֲלָה בִי מָעַל,
   </sp>
   <sp>
    מִמְּרוֹרַת-פִּרְיָהּ – גַּלְמוּד לָשָׁבֶת!
   </sp>
   <sp>
    שמשון אַךְ עַד מָתַי הֲלוֹם בָּדָד אֵשֵׁבָה
   </sp>
   <sp>
    מֵאֵין כְּנֶגְדִי עֵזֶר?
   </sp>
   <sp>
    הִנֵּה מִנִּי שִׂים אָדָם עֲלֵי אָרֶץ,
   </sp>
   <sp>
    לֹא נֶאֶמְנָה רוּחוֹ וְלֹא שָׁקֵטָה,
   </sp>
   <sp>
    עֵד כִּי אַחַת מִצַּלְעוֹתָיו לֻקָּחָה
   </sp>
   <sp>
    בְּעֵת תַּרְדֵּמָה עַל עֵינָיו נָפָלָה,
   </sp>
   <sp>
    כִּי מֵעֲצָמָיו עֶצֶם,
   </sp>
   <sp>
    בָּשָׂר מִבְּשָׂרוֹ נִבְנְתָה לוֹ אֵשֶׁת.
   </sp>
   <sp>
    הֵן אֱלוֹהַּ מִמַּעַל
   </sp>
   <sp>
    לְבַד (וְגַם זֶה לוֹ יְקַר תִּפְאֶרֶת)
   </sp>
   <sp>
    מוֹשִיב יְחִידִים בָּיְתָה:
   </sp>
   <sp>
    הִנֵּה בְדוֹר רִאשׁוֹן תְּשׁוֹמַם אֶרֶץ
   </sp>
   <sp>
    אִם לֹא אִשּׁה הָיָתָה,
   </sp>
   <sp>
    כִּי הִיא תְחַיֶּה זָרַע.
   </sp>
   <sp>
    וְאִם לֵבָב הוּתַל בַּאֲהָבֶיהָ
   </sp>
   <sp>
    נִפְתָּה עַד יִתְמְכוּ צְעָדָיו שָׁחַת,
   </sp>
   <sp>
    לֹא לָהּ עָוֹן, לֹא חֵטְא וּמִשְׁפַּט מָוֶת,
   </sp>
   <sp>
    כֵּי הוּא אֲשֶׁר עוֹכֵר שְׁאֵרוֹ. כָּכָה
   </sp>
   <sp>
    פְּרִי נְחוּמִים (אַךְ לָרִיק וָהֶבֶל,
   </sp>
   <sp>
    יַעַן בְּלֹא עֵת הֵם) לְשֹׂבַע נֶפֶשׁ
   </sp>
   <sp>
    יֹאכַל, כִּי כֵן יָאָתָה.
   </sp>
   <sp>
    מַה מִּדְּבַשׁ מָתוֹק וּמִצּוּף מֶגֶד
   </sp>
   <sp>
    לְחֵךְ יִטְעַם אוֹתוֹ? אַךְ עוֹד שְׂבֹעַ
   </sp>
   <sp>
    טוּבוֹ – כֵּן יְקִיאֶנּוּ.
   </sp>
   <sp>
    הֵן יְשַׂמַּח חַיִּים דַּם עִנְבֵי-חֶמֶד,
   </sp>
   <sp>
    יֶשִׁיב נֶפֶשׁ אֹבֵד וּמָרֵי-נָפֶשׁ;
   </sp>
   <sp>
    אַךְ אִם יָסִיר גְּבוּל וְיִפְרֹץ הֶרֶב,
   </sp>
   <sp>
    לֹא תַעֲרֹךְ אֵלָיו חֶרֶב נוֹקֶמֶת,
   </sp>
   <sp>
    כִּי פְּצָעָיו יַרְבֶּה וַאֲבוֹי יֶרֶב.
   </sp>
   <sp>
    לְמִי אוֹי? לְמִי חַכְלִילוּת עֵינַיִם?
   </sp>
   <sp>
    כֵּן חוֹלְלָה אִשּׁה לְטוֹבַת גֶּבֶר,
   </sp>
   <sp>
    כִּי יֶחְסַר בִּלְתָּהּ כָּל שׁוּבָה וָנַחַת,
   </sp>
   <sp>
    תֶּחְסַר גּוּפָתוֹ חֵצִי,
   </sp>
   <sp>
    בַּל יִקָּרֵא אָדָם עַד כִּי גַם יַחַד
   </sp>
   <sp>
    אִישׁ וְאִשּׁה חֻבָּרוֹ.
   </sp>
   <sp>
    אַךְ אִם נִשְׂבַּע אוֹתָהּ – כֵּן נְקִיאֶנָּהּ,
   </sp>
   <sp>
    תַּחַת טוֹבָה תָּשִׁיב רַק רָעָה לָנוּ.
   </sp>
   <sp>
    אַךְ כִּי נִשְׁמֹר חֹק וְדַת הוּשָׂמָה
   </sp>
   <sp>
    אִשּׁה לָנוּ לָקַחַת
   </sp>
   <sp>
    לְבַד לְעֵזֶר, לֹא לְאֶבֶן נֶגֶף,
   </sp>
   <sp>
    כִּי לֹא יִקַּח לִבֵּנוּ
   </sp>
   <sp>
    צְבִי תָאֳרָהּ, טֹהַר עַפְעַפֶּיהָ,
   </sp>
   <sp>
    בֵּין עֶדְנֵי-הַשְׁקֵט נִרְוֶה דוֹדֶיהָ,
   </sp>
   <sp>
    לֹא תְאֻנֶּה רָעָה, לֹא יִקְרַב נֶגַע
   </sp>
   <sp>
    בְּאָהֳלֵי טוּבֵנוּ.
   </sp>
   <sp>
    כֵּן גַם אָנֹכִי אֵלְכָה אָשׁוּבָה
   </sp>
   <sp>
    אֶל אֵשֶׁת נְעוּרַי וְלֹא לָנֶצַח
   </sp>
   <sp>
    אֶקְצֹף, לֹא אֶטֹּר סֶלָה,
   </sp>
   <sp>
    אַךְ אֶשְׁמְרָה לְפִי מַחֲסוֹם, אֶשְׁמֹרָה
   </sp>
   <sp>
    אֶת דַּרְכִּי, פֶּן חֵלֶק שְׂפָתֶיהָ
   </sp>
   <sp>
    עוֹד לְבָבִי תַּדִּיחַ,
   </sp>
   <sp>
    אֶקַּח מִנִּי נָחָשׁ צֳרִי, וְרַעַל
   </sp>
   <sp>
    מְרוֹרָתוֹ אַשְׁלִיךְ – וְאָז אַצְלִיחַ.
   </sp>
   <sp>
    אַיֶּלֶת אֲהָבַי, אָשׁוּב אֵלֶיהָ,
   </sp>
   <sp>
    אָלִין, וְאַךְ נִשְׁמָר, בְּבֵין שָׁדֶיהָ.
   </sp>
   <sp>
    הֵן לֹא יִצְמַח מֶגֶד תְּבוּאוֹת שֶׁמֶשׁ
   </sp>
   <sp>
    אִם אֵין תַּלְמֵי-שָׂדַי וּמֶגֶד-אָרֶץ:
   </sp>
   <sp>
    בְּאֵין אִשּׁה אִישׁ כֵּן לֹא יִפְרֹץ פָּרֶץ,
   </sp>
   <sp>
    תְּבוֹאֵהוּ שׁוֹאָה וּמְשׁוֹאָה אָמֶשׁ.
   </sp>
   <sp>
    שמשון הִנֵּה, חוֹתְנִי, בָּאתִי
   </sp>
   <sp>
    שֵׁנִית לְחֵיק בִּתֶּךָ:
   </sp>
   <sp>
    בִּגְדִי-עִזִּים זֶה אָבֹא לָהּ הַחֶדְרָה.
   </sp>
   <sp>
    חותנו לֹא תָבֹא שָׁמָּה.
   </sp>
   <sp>
    שמשון לָמָּה?
   </sp>
   <sp>
    חותנו אוּלָם דְּבַר אֱמֶת לְךַ אַגִּידָה:
   </sp>
   <sp>
    הִנֵּה רָאֹה רָאִיתִי
   </sp>
   <sp>
    כִּי שְׂנֵאתָהּ –
   </sp>
   <sp>
    שמשון וַאֲנִי שְׂנֵאתִיהָ?
   </sp>
   <sp>
    חותנו אִם לֹא שְׂנֵאתָהּ, לָמָּה בָהּ מָאַסְתָּ וַתַּעֲזֹב אוֹתָהּ?
   </sp>
   <sp>
    שמשון וּמֶה עָשִׂיתָ?
   </sp>
   <sp>
    חותנו הִנֵּה לְמֵרֵעֲךָ נְתַתִּיהָ.
   </sp>
   <sp>
    שמשון הוֹי אִישׁ בֶּן בְּלִיָעַל!
   </sp>
   <sp>
    הֲלֹא זָכֹר תִּזְכֹּר, הֲלֹא יָדַעְתָּ
   </sp>
   <sp>
    אִם יֵשׁ לְאֵל יָדִי אֶתְכֶם לִבְלֹעַ!
   </sp>
   <sp>
    אֶל אִישׁ אֲשֶׁר כָּמוֹנִי
   </sp>
   <sp>
    אֶת הַדָּבָר הַזֶּה תַעֲשֶׂה! סוּרָה,
   </sp>
   <sp>
    זָקֵן וּכְסִיל, פֶּן בֵּין יָדַי אוֹתָכָה
   </sp>
   <sp>
    אֶסְפֹּק וְאַכְחִיד, וְאֶת כָּל עַמֶּךָ
   </sp>
   <sp>
    אֲשַׁלְּחָה לְפִי חָרֶב.
   </sp>
   <sp>
    חותנו לֹא יֶחֱרֶה אַפֶּךָ:
   </sp>
   <sp>
    הֲלֹא אֲחוֹתָהּ הִיא טוֹבָה מִמֶּנָּהּ,
   </sp>
   <sp>
    תְּהִי נָא לְךָ תַּחְתֶּיהָ.
   </sp>
   <sp>
    שמשון עוֹד מִצְחֲךָ כִּנְחוּשָׁה תָּעֵזָּה
   </sp>
   <sp>
    וּשְׂפָתֶיךָ מִרְמָה נֶגְדִּי תַבַּעְנָה!
   </sp>
   <sp>
    אַךְ הַפַּעַם נִקֵּיתִי
   </sp>
   <sp>
    מִפְּלִשְׁתִּים, אֲשֶׁר אָרַע לָהֵמָּה.
   </sp>
   <sp>
    עַתָּה יֶחֱזוּ אִם יָדִי עָצֵמָה.
   </sp>
   <sp>
    בֵּין קַמוֹתֵיהֶם לַפִּידַי יֵלֵכוּ,
   </sp>
   <sp>
    לַבַּת-אִשָׁם תֹּאכַל שָׁמִיר וָשָׁיִת:
   </sp>
   <sp>
    כֵּן חֶרְפָּתִי אֶנָּקֵם, כִּי יְלַחֵכוּ
   </sp>
   <sp>
    מִגָּדִישׁ וְעַד קָמָה, עַד כֶּרֶם זָיִת.
   </sp>
   <sp>
    שרים מִי זֶה עָשָׂה זֹאת לָנוּ?
   </sp>
   <sp>
    מִי מְלָאוֹ לִבּוֹ לַעֲשׂוֹת כָּכָה?
   </sp>
   <sp>
    פלשתים שִׁמְשׁוֹן חֲתַן תִּמְנִי, מוּדָע בָּאָרֶץ
   </sp>
   <sp>
    כִּי חוֹתְנוֹ אֵשֶׁת-חֵיקוֹ מֶנְּהוּ
   </sp>
   <sp>
    לָקַח וַיִּתְּנָהּ לְמֵרֵעֵהוּ.
   </sp>
   <sp>
    שרים אוּלָם פֶּשַׁע אֵין לוֹ וּמִשְׁפַּט-מָוֶת,
   </sp>
   <sp>
    כִּי חוֹתְנוֹ הוּא הַמֵּסֵב כָּל אֵלֶּה,
   </sp>
   <sp>
    הוּא וּבִתּוֹ, זוֹנָה בַת-בְּלִיָעַל.
   </sp>
   <sp>
    כֵּן נְשַׁלְחָהּ בָּאֵשׁ לְבָעֵר אָוֶן
   </sp>
   <sp>
    וּמִמֶּנּוּ נִנָּקֵּם, כִּי הֵרַע לָנוּ,
   </sp>
   <sp>
    בַּאֲשֶׁר רַעֲיָתוֹ בָאֵשׁ נַצִּיתָה.
   </sp>
   <sp>
    (יבוא שמשון)
   </sp>
   <sp>
    שמשון מַה תִּמְרוֹת עָשָׁן אֲשֶׁר רָאִיתִי
   </sp>
   <sp>
    כַּעֲשַׁן הַכִּבְשָׁן עוֹלוֹת מֵהֵנָּה?
   </sp>
   <sp>
    פלשתים הֵן הוּא עֲשַׁן אִשּׁךָ
   </sp>
   <sp>
    אֲשֶׁר שְׂרָפָנוּ! יַעַן
   </sp>
   <sp>
    אַתָּה שָׂרַפְתָּ לָנוּ
   </sp>
   <sp>
    מֵיטַב כָּל שָׂדֶה וּמֵיטַב כָּל כָּרֶם.
   </sp>
   <sp>
    שמשון אִם תַּעֲשׂוּן כָּזֹאת, כִּי אִם נִקַּמְתִּי
   </sp>
   <sp>
    בָכֶם, אַחַר אֶחְדָּל, אָז תֶּחֱזֶינָה
   </sp>
   <sp>
    עֵינַי גְּאוֹנֵיכֶם – בְּעֵת תִּשְׂבָּעוּ
   </sp>
   <sp>
    פְּרִי חַטֹאתֵיכֶם, וְהֵם יִדְמָעוּ.
   </sp>
   <sp>
    חֶרֶב תִּתְמֹךְ יָדִי, חֶרֶב נוֹקֶמֶת
   </sp>
   <sp>
    לִנְקֹם נִקְמָתִי מִפְּלִשְׁתִּים אֵּלֶּה!
   </sp>
   <sp>
    תּוֹרִישֵׁמוֹ יָדִי בְיוֹם מִלְחֶמֶת,
   </sp>
   <sp>
    מִזְּרוֹעַ עֻזִּי עַזּוּתָם תֵּלֶא.
   </sp>
   <sp>
    (ילחם בהם ויכם).
   </sp>
   <sp>
    יהודה מַה זֶּה לָכֶם וְלָנוּ
   </sp>
   <sp>
    כִּי עֲלִיתֶם הֲלוֹם כְּיוֹם מִלְחֶמֶת?
   </sp>
   <sp>
    פלשתים אִם תֹּאבוּ וּשְׁמַעְתֶּם לְקוֹל מִלֵּינוּ,
   </sp>
   <sp>
    לָכֶם לֹא נָרַע, אַךְ אִם תְּמָאֵנוּ –
   </sp>
   <sp>
    חֶרֶב תְּאֻכְּלוּ.
   </sp>
   <sp>
    יהודה וּמָה תַּחְפֹּצוּ?
   </sp>
   <sp>
    פלשתים אִישׁ צַר וְאוֹיֵב, זֶה שִׁמְשׁוֹן, נַחְפֹּצָה,
   </sp>
   <sp>
    כִּי עַל קָדְקֳדוֹ חֲמָסוֹ נוֹרִידָה.
   </sp>
   <sp>
    יהודה עַתָּה נִבְחֲרָה לָנוּ
   </sp>
   <sp>
    אַנְשֵׁי-חַיִל וְנָקוּמָה נֵלֵכָה
   </sp>
   <sp>
    אוֹתוֹ לֶאֱסֹר אִם נַעֲצָר-כֹּחַ.
   </sp>
   <sp>
    יהודה מַה-זֹּאת עָשִׂיתָ לָנוּ
   </sp>
   <sp>
    לְהַבְאִישׁ אֶת רֵיחֵנוּ
   </sp>
   <sp>
    בְּעֵינֵי פְּלִשְׁתִּים? הֲלֹא יָדַעְתָּ,
   </sp>
   <sp>
    כִּי מוֹשְׁלִים הֵם בָּנוּ!
   </sp>
   <sp>
    שמשון כְּמוֹ עָשׂוּ לִי, כֵּן לָהֵם עָשִׂיתִי.
   </sp>
   <sp>
    יהודה הֲלֹא תֵדַע, כִּי קָצְרָה יָדֵנוּ,
   </sp>
   <sp>
    וְאִם נִלָּחֵם בָּם – אַךְ נַהֲפֹךְ עֹרֶף.
   </sp>
   <sp>
    שמשון וּמַה תֹּאבוּ מִמֶּנִּי?
   </sp>
   <sp>
    יהודה לֶאֱסָרְךָ יָרַדְנוּ
   </sp>
   <sp>
    וּלְתִתְּךָ בְיַד פְּלִשְׁתִּים אֵלֶּה,
   </sp>
   <sp>
    כִּי כֵן עָלוּ עָלֵינוּ
   </sp>
   <sp>
    הוֹמִים בְּעֶבְרָתָם, אֲחוּזֵי חֶרֶב
   </sp>
   <sp>
    <speaker id="לֵאמֹר">
     לֵאמֹר
    </speaker>
    אוֹ כִי שִׁמְשׁוֹן תִּתְּנוּ לָנוּ,
   </sp>
   <sp>
    אוֹ כִי נִבְלַתְכֶם לְעוֹף הַשָּׁמַיִם
   </sp>
   <sp>
    נִתְּנָה לְפִי חָרֶב.
   </sp>
   <sp>
    שמשון אִם פֶּן תִּפְגּעוּן בִּי לִי תִּשָּׁבֵעוּ,
   </sp>
   <sp>
    כִּי תֵּאֵסְרוּ אוֹתִי לָכֶם אַנִּיחַ.
   </sp>
   <sp>
    יהודה לֹא, כִּי נֶאֱסָרְךָ רַק, וּנְתַנּוּךָ
   </sp>
   <sp>
    בְיָדָם וְהָמֵת לֹא נְמִיתֶךָ.
   </sp>
   <sp>
    עַתָּה הַנִּיחָה לָנוּ
   </sp>
   <sp>
    לָאֱסָרְךָ, אִם נַפְשֵׁנוּ יְקָרָה
   </sp>
   <sp>
    בְּעֵינֶיךָ.
   </sp>
   <sp>
    שמשון אַנִּיחָה.
   </sp>
   <sp>
    פלשתים הִנֵּה פֹּה אוֹיְבֵנוּ!
   </sp>
   <sp>
    הִנֵּה פֹּה זֶה הָאִישׁ מַרְעִישׁ הָאָרֶץ,
   </sp>
   <sp>
    יָעֹז בְּרֹב עֻזּוֹ, יִגְבַּהּ.
   </sp>
   <sp>
    שמשון  הִנֵּנִי!
   </sp>
   <sp>
    מָה עוֹד אֲדַבֵּר וְהַיוֹם הִגִּיעַ,
   </sp>
   <sp>
    אֲשֶׁר גַּם גְּאוֹנִי יוּרַד לִשְׁאוֹלָה,
   </sp>
   <sp>
    אֲשֶׁר נָבֹל תִּבֹּל זְרוֹעִי רָמָה,
   </sp>
   <sp>
    אֲשֶׁר בֵּין עֲבוֹתִים מָעֻזִּי תֵּלֶא.
   </sp>
   <sp>
    שִׂמְחוּ, שִׂמְחוּ עָלַי ורֹאשׁ הָנִיעוּ,
   </sp>
   <sp>
    כִּי כֵן שָׁבַת נוֹגֵשׂ, נָפַל לָאָרֶץ,
   </sp>
   <sp>
    הַמַּלְבִּישְׁכֶם אֵימָה, עוֹטְכֶם פַּחַד,
   </sp>
   <sp>
    בֵּין יְדֵיכֶם נָפַל!– אַךְ מַה-תַּחְשֹׁבוּ?
   </sp>
   <sp>
    <speaker id="זֶה רַק לְרָעַתְכֶם">
     זֶה רַק לְרָעַתְכֶם
    </speaker>
    וַחֲזוּ עָתָּה!
   </sp>
   <sp>
    (ימסו אסוריו ויכם בלחי החמור)
   </sp>
   <sp>
    רְאוּ אֵיפֹא כִּי כֵן שָׁדוּד נָפָלְתִּי,
   </sp>
   <sp>
    יָדַי אֲסוּרוֹת הֵן, וּמָה עוֹד אָעַשׂ?
   </sp>
   <sp>
    בְּיַד אוֹיְבַי אָנִי!
   </sp>
   <sp>
    בִּלְחִי הַחֲמוֹר אֶלֶף אִישׁ הִכֵּיתִי,
   </sp>
   <sp>
    שׁוּבוּ, שׁוּבוּ עָדַי וְתַאֵסְרוּנִי!..
   </sp>
   <sp>
    שׁוּבוּ, שׁוּבוּ עָדַי וְהֲמִיתוּנִי!..
   </sp>
   <sp>
    אוּלָם לְשׁוֹנִי בַצָּמָא נָשָׁתָּה -
   </sp>
   <sp>
    מָה אֶעֱשֶׁה אֵיפֹא וּמַיִם אָיִן?
   </sp>
   <sp>
    אַךְ נִלְאֵיתִי נְשֹׂא וַעֲצָמַי חָרוּ.
   </sp>
   <sp>
    חוּסָה נָא, צוּרִי, חוּשָה וַעֲנֵנִי,
   </sp>
   <sp>
    כִּי אֶת גָּדְלְךָ וְעֹצֶם יָדֶךָ
   </sp>
   <sp>
    בְּיַד עַבְדְּךָ הֵן הַיּוֹם הֶראֵיתָ.
   </sp>
   <sp>
    אַל נָא תַּעֲמֹד בְּרָחוֹק תֵּעֲלִימָה
   </sp>
   <sp>
    לְעִתּוֹת בַּצָּרָה לִי, פֶּן אָמוּתָה
   </sp>
   <sp>
    צִחֵה-צָמָא וּבְיַד עֲרֵלִים אֵלֶּה
   </sp>
   <sp>
    בְּלִי כֹחַ אֶפֹּלָה.
   </sp>
   <sp>
    (ישתה מן הסלע אשר במכתש)
   </sp>
   <sp>
    הִנֵּה שָׁבָה רוּחִי אֲשֶׁר קָצָרָה,
   </sp>
   <sp>
    בֵּין חַרְבוֹנֵי צִמְאָה אֲשֶׁר סֻגָּרָה.
   </sp>
   <sp>
    אִם הִרְבְּתָה מָוֶת תּוֹצְאוֹתֶיהָ
   </sp>
   <sp>
    לֹא אֵדְעָה כֻּלָּם, אַךְ זֹאת יָדָעְתִּי,
   </sp>
   <sp>
    <speaker id="כִי מָוֶת בְּיַד צָמָא">
     כִי מָוֶת בְּיַד צָמָא
    </speaker>
    תַּחְלוּאֶיהָ
   </sp>
   <sp>
    רַבִּים, כִּי כֵן כִּמְעַט מֵהֶם גָוָעְתִּי
   </sp>
   <sp>
    מגיד הֲלֹא תֵדְעוּ, עַזָּתִים, כִּי הֵנָּה
   </sp>
   <sp>
    בָא זֶה הָאִישׁ שִׁמְשׁוֹן מַרְגִּיז הָאָרֶץ.
   </sp>
   <sp>
    עזתים אֶת זֹאת נַעֲשֶה לְמַעַן הַצְלִיחַ:
   </sp>
   <sp>
    כְּחֵרֵשׁ לֹא יִשְׁמַע אֶת-כָּל-מְאוּמָה,
   </sp>
   <sp>
    לֹא נְדַבֵּר עַד עֶת-בּוֹא אוֹר הַבֹּקֶר:
   </sp>
   <sp>
    כִּי נַעֲלֶה אֵלָיו בְּשָׁכְבוֹ בֶטַח,
   </sp>
   <sp>
    וְהוּא הֵן לֹא נִשְׁמַר, וַהֲרַגְנוּהוּ.
   </sp>
   <sp>
    (שמשון על הר חברון עם הדלת)
   </sp>
   <sp>
    שמשון מַה תַּחְשְׁבוּ אֵיפֹא? כִּי אִם שָׁכַבְתִּי
   </sp>
   <sp>
    לֹא אֶשְׁמְרָה נַפְשִׁי, אוֹ כִּי אִישָׁנָה?
   </sp>
   <sp>
    לֹא יִבָּצֵר מִמֶּנִּי
   </sp>
   <sp>
    עֵצוֹת לָנוּס מִכֶּם – וַחֲזוּ עָתָּה,
   </sp>
   <sp>
    כִּי אֱלֹהֵי אָבִי בְעֶזְרִי סֶלָה,
   </sp>
   <sp>
    מֵרְדֹף אַחֲרַי רוּחֲכֶם תֵּלַהּ.
   </sp>
   <sp>
    מָה יַעֲשׂוּ אֵיפֹא, וְאִם נוֹסָדוּ
   </sp>
   <sp>
    יַחְדָּו בְּנֵי-חֲלוֹף, נֶגֶד אֱלוֹהַּ?
   </sp>
   <sp>
    עֲלֵי אַדִּיר הֵם לַשָּׁוְא נוֹעָדוּ,
   </sp>
   <sp>
    כִּי גָבֹהַּ עֻזִּי מֵעַל גָּבֹהַּ.
   </sp>
   <sp>
    פלשתים הֲלֹא בְּבֵין שָׁדַיִךְ,
   </sp>
   <sp>
    בּוֹעֵר בְּאֵשׁ חִשְׁקֵךְ, יָלִין בָּטוּחַ
   </sp>
   <sp>
    שִׁמְשׁוֹן, זֶה אוֹיְבֵנוּ
   </sp>
   <sp>
    הַמַּחֲרִיב אַרְצֵנוּ.
   </sp>
   <sp>
    הִנֵּה לְאוֹר חִצַּיִךְ,
   </sp>
   <sp>
    כַּצְבִי לְיַד יָקוּשׁ, יֵלֵךְ בַּשֶּׁבִי.
   </sp>
   <sp>
    אֵין עוֹד בִּלְתֵּךְ אֵיפֹא לְהוֹעִיל לָנוּ,
   </sp>
   <sp>
    אֲשֶׁר תִּרְאִי בַּמֶּה זֶה כֹּחוֹ יִרֶב
   </sp>
   <sp>
    וּבַמֶּה נוּכַל לוֹ וַאֲסַרְנוּהוּ
   </sp>
   <sp>
    לְעַנּוֹתוֹ, עַד כִּי עָרְפּוֹ יַכְנִיעַ.
   </sp>
   <sp>
    דלילה וְאֵיךְ תֹּאבוּ מִמֶּנִּי
   </sp>
   <sp>
    לִבְגֹּד בִּידִיד חִשְׁקִי, וְלוֹ אָשִׁיבָה
   </sp>
   <sp>
    תַחַת אַהֲבָתוֹ שִׂנְאָה וָפֶשַׁע?
   </sp>
   <sp>
    טֶרֶם תִּפְתַּח אֶת פִּיהָ,
   </sp>
   <sp>
    תִּבְלַע אֶרֶץ אוֹתִי כִּבְלֹעַ קֹרַח,
   </sp>
   <sp>
    כִּי תֵעָשֶׂה נְבָלָה זֹאת עָלֶיהָ!
   </sp>
   <sp>
    וְאֵיכָכָה אוּכַל נָא וְרָאִיתִי
   </sp>
   <sp>
    שָׁדוּד בְּיַד שׂוֹנֵא הַחֵיק אָהָבְתִּי?
   </sp>
   <sp>
    הֲלֹא חֵיקִי אָרִיץ גַם לִקְרַאת נֶשֶׁק,
   </sp>
   <sp>
    אַף נִמְלְצוּ לִי אִם עַד לֵב יַגִּיעוּ
   </sp>
   <sp>
    זִקִּים, חִצִּים וָמָוֶת,
   </sp>
   <sp>
    אִם אוּכָלָה מַלֵּט אֶת חֵיקוֹ סֶלָה.
   </sp>
   <sp>
    אֶחְשֹׁב מוֹתִי תַחְתָּיו עֶדְנֵי-מֶגֶד,
   </sp>
   <sp>
    נֹפֶת צוּפִים – כָּל מַחֲלָה וָנָגַע,
   </sp>
   <sp>
    וּבְצֵאת נַפְשׁוֹ תֵצֵא נַפְשִׁי כְּרָגַע.
   </sp>
   <sp>
    <speaker id="אֵיךְ תֹּאמְרוּ לִי, עַם לֹא חָכָם">
     אֵיךְ תֹּאמְרוּ לִי, עַם לֹא חָכָם
    </speaker>
    תֵּנִי
   </sp>
   <sp>
    נֶפֶשׁ יְדִיד חִשְׁקֵךְ לְבֵין שִׁנֵּינוּ?
   </sp>
   <sp>
    הֲלֹא אֶת נַפְשִׁי תִשְׁאֲלוּ מִמֶּנִּי,
   </sp>
   <sp>
    כִּי גַם הַמָּוֶת לֹא יַפְרִיד בֵּינֵינוּ.
   </sp>
   <sp>
    [ פלשתים ] מַה-נַּעֲשֶׂה אֵיפֹא? וּמִי יַצְלִיחַ
   </sp>
   <sp>
    אֶת עֲצָתֵנוּ זֹאת אֲשֶׁר יָעָצְנוּ?
   </sp>
   <sp>
    מִי יַהֲפֹךְ לְבַב דְּלִילָה לָנוּ,
   </sp>
   <sp>
    כִּי נִקְשְׁרָה נַפְשָׁהּ עִם דּוֹדָהּ יָחַד?
   </sp>
   <sp>
    אֵין עוֹד כִּי אִם הַשֹּׁחַד,
   </sp>
   <sp>
    כִּי הוּא יְעַוֵּר דָּעַת.
   </sp>
   <sp>
    אֶל הֵיכָלוֹ נֵלֵךְ וְנִדְרְשֶׁנּוּ,
   </sp>
   <sp>
    כִּי הוּא יְמַלֵּא כָל מִשְׁאֲלוֹתֵינוּ.
   </sp>
   <sp>
    שחד מַה-לָּכֶם פֹּה, כִּי בָאתֶם אֵלַי עָתָּה?
   </sp>
   <sp>
    מֵה-תִּדְרֹשׁוּ מֶנִּי?
   </sp>
   <sp>
    פלשתים  אַךְ עַתָּה בָאנוּ
   </sp>
   <sp>
    לשַׁחֵר פָּנֶיךָ, כִּי כֵן יָדָעְנוּ:
   </sp>
   <sp>
    בִּלְעָדֶיךָ לֹא יָרִים אִישׁ נַפְשֵׁנוּ,
   </sp>
   <sp>
    כִּי שָׁחָה עַד עָפָר וּמֵקִים אָיִן.
   </sp>
   <sp>
    הִנֵּה יָדַעְנוּ כֹּחֲךָ כִּי יִרֶב,
   </sp>
   <sp>
    זְרוֹעֲךָ הַנְּטוּיָה עָצֵמָה
   </sp>
   <sp>
    עַל כָּל כַּנְפוֹת תֵּבֵל וְאַפְסֵי-אָרֶץ.
   </sp>
   <sp>
    עַד חִקְרֵי לֵב, וְאִם עִוֵּר אַתָּה,
   </sp>
   <sp>
    תַּבִּיט וּלְכָל אֲשֶׁר תַּחְפֹּץ תַּטֶּנּוּ.
   </sp>
   <sp>
    עַתָּה לְבַד אֶת זֹאת נִדְרֹש מִמֶּךָּ:
   </sp>
   <sp>
    אֲשֶׁר תָּבֹא אִתָּנוּ
   </sp>
   <sp>
    לֶב-אֵשֶׁת שִׁמְשׁוֹן לְהַטּוֹת אֵלֵינוּ,
   </sp>
   <sp>
    אֲשֶׁר הָפַךְ עַד כֹּה אֵלֵינוּ עֹרֶף.
   </sp>
   <sp>
    שחד אַל תִּירָאוּ, אַל תִּפְחָדוּ! אָבֹאָה
   </sp>
   <sp>
    וְדַרְכֵיכֶם אַצְלִיחַ,
   </sp>
   <sp>
    עַתָּה נָקוּם נֵלֵכָה.
   </sp>
   <sp>
    דלילה מִי זֶה, פְּלִשְׁתִּים, בָּא עִמָּכֶם הֵנָּה,
   </sp>
   <sp>
    הָדוּר בִּלְבוּשׁוֹ צֶבַע רִקְמָתַיִם,
   </sp>
   <sp>
    רִקְמֵי זָהָב וָכֶסֶף
   </sp>
   <sp>
    עַל מְעִילוֹ יוֹפִיעוּ?
   </sp>
   <sp>
    הֲלֹא עִוֵּר הוּא – וְיֵלֵךְ לָבֶטַח,
   </sp>
   <sp>
    רַגְלוֹ לֹא תִגֹּף, נִשְׁמָרָה מִלָּכֶד,
   </sp>
   <sp>
    גָּם צְעָדָיו תַּחְתָּיו יַחְדָּו כּוֹנֶנוּ.
   </sp>
   <sp>
    לֹא תֹאמְרוּ לִי, מִי הוּא זֶה?
   </sp>
   <sp>
    פלשתים  נֹאמֵרָה:
   </sp>
   <sp>
    הִנֵּה זֶה שֹׁחַד הוּא כִּי בָא עִמָּנוּ
   </sp>
   <sp>
    לְחַלּוֹת אֶת פָּנַיִךְ
   </sp>
   <sp>
    כִּי תְפַתִּי אִישֵׁךְ, עַד כִּי יוֹדִיעַ
   </sp>
   <sp>
    בַּמָּה כֹּחוֹ גָדוֹל, לְהַגִּיד לָנוּ,
   </sp>
   <sp>
    וּבַמֶּה יֵאָסֵר לְעַנּוֹת נָפֶשׁ?
   </sp>
   <sp>
    כִּי אִם תַּעֲשִׂי זֹאת, הִנֵּה אֲנַחְנוּ
   </sp>
   <sp>
    נִתֵּן לָךְ אִישׁ אֶלֶף וּמֵאָה כָּסֶף.
   </sp>
   <sp>
    דלילה וְאֵיךְ אֶעֱשֶׂה זֹאת וֶאֱוִיל אֵינוֹ
   </sp>
   <sp>
    לְהַגִּיד לִי כָּזֹאת?
   </sp>
   <sp>
    שחר  אַךְ אִם תַּחְפֹּצִי
   </sp>
   <sp>
    עָשׂה תַּעֲשִׂי, כִּי עֵת בֵּין שָׁדַיִךְ
   </sp>
   <sp>
    יָלִין, וְהוּא בוֹעֵר בְּרִשְׁפֵי חֵשֶׁק,
   </sp>
   <sp>
    לֹא יִמְנַע מִמֵּךְ כָּל אֲשֶׁר תִּשְׁאָלִי.
   </sp>
   <sp>
    דלילה אֵלֵךְ, וַאֲשֶׁר תַּשּׂיג יָדִי אָעַשׂ;
   </sp>
   <sp>
    אַךְ כִּי כֵנִים תִּהְיוּ וְכֵן תָּקִימוּ
   </sp>
   <sp>
    הַיּוֹצֵא מִפִּיכֶם, וְלֹא תֶחְדָּלוּ.
   </sp>
   <sp>
    פלשתים לְכִי, אַל תִּירָאִי! כִּי כֵן נָקִימָה
   </sp>
   <sp>
    אֶת כָּל אֲשֶׁר דִּבַּרְנוּ.
   </sp>
   <sp>
    (תלך דלילה)
   </sp>
   <sp>
    פלשתים עַתָּה נִשְׁתַּחֲוֶה לְךָ, מַלכֵּנוּ,
   </sp>
   <sp>
    כִּי דַרְכֵּנוּ הִצְלַחְתָּ,
   </sp>
   <sp>
    עֲדֵי הֵיכַל-עֻזְּךָ יַחַד נָבֹאָה,
   </sp>
   <sp>
    עַל כִּסְאֲךָ נָכוֹן אוֹתְךָ נוֹשִׁיבָה,
   </sp>
   <sp>
    זִבְחֵי תְשִׁוּאוֹת-חֵן לְךָ נַקְרִיבָה.
   </sp>
   <sp>
    יְחִי לָעַד, יְחִי שֹׁחַד מַלְכֵּנוּ!
   </sp>
   <sp>
    יְקַדְּמוּ כִּסְאוֹ שׁוּבָה וָנָחַת,
   </sp>
   <sp>
    וּבְהֵיכָלוֹ יוֹם יוֹם קוֹלָם יִתֵּנוּ
   </sp>
   <sp>
    יַלְדֵי גִילָה, כִּי שָׁם תְּהִי פוֹרָחַת.
   </sp>
   <sp>
    דלילה דּוֹדִי צַח וְאָדֹם, אֲשֶׁר אָהָבְתִּי!
   </sp>
   <sp>
    מַה-מִּדְּבַשׁ מָתוֹק לְחִכִּי מֶגֶד
   </sp>
   <sp>
    פְּרִי יְדִידוּתֶךָ!
   </sp>
   <sp>
    כֵּן נוֹרָאוֹת נִפְלֵאתִי
   </sp>
   <sp>
    בִּרְאוֹת רֹב עֻזְּךָ וּמִי כָמוֹהוּ!
   </sp>
   <sp>
    <speaker id="אוּלָם אֱמָר-נָא לִי">
     אוּלָם אֱמָר-נָא לִי
    </speaker>
    בַּמֶּה הִגְדַּלְתָּ
   </sp>
   <sp>
    זֶה כֹּחֲךָ גָּדֹל וְתָקְפְּךָ יִרֶב?
   </sp>
   <sp>
    הֲיוּכַל אִישׁ בָּאָרֶץ
   </sp>
   <sp>
    עַנּוֹתְךָ וֶאֱסָרְךָ, אִם אָיִן?
   </sp>
   <sp>
    שמשון יוּכַל עַנּוֹתִי גָבֶר:
   </sp>
   <sp>
    כִּי אִם עוֹד יַאַסְרוּנִי
   </sp>
   <sp>
    בְּשִׁבְעָה יְתָרִים כִּי לֹא חֹרָבוּ,
   </sp>
   <sp>
    הֵן יַעֲזֹב אוֹתִי כֹּחִי וְיֵלֶךְ;
   </sp>
   <sp>
    אָז אֶדְמֶה לִבְנֵי-חֲלוֹף גַּם יָחַד.
   </sp>
   <sp>
    דלילה עַתָּה אֶרְאֶה אִם אוּכַל עַנּוֹתֶךָ.
   </sp>
   <sp>
    (תאסרהו)
   </sp>
   <sp>
    דלילה עוּרָה-נָא, שִׁמְשׁוֹן, עוּרָה:
   </sp>
   <sp>
    כִּי פְלִשְׁתִּים עָלֶיךָ!
   </sp>
   <sp>
    שמשון אִם פְּלִשְׁתִּים יָבֹאוּ,
   </sp>
   <sp>
    כִּי לֹא מֵהֶם אָגוּרָה;
   </sp>
   <sp>
    כִּי כֵן אֲנַתֵּק עָתָּה,
   </sp>
   <sp>
    כַּאֲשֶׁר יִנָּתֵק פְּתִיל נְעֹרֶת
   </sp>
   <sp>
    בַּהֲרִיחוֹ אֵשׁ, הַיְּתָרִים יָחַד.
   </sp>
   <sp>
    (ינתק אותם)
   </sp>
   <sp>
    דלילה אָמְנָם הֵתַלְתָּ בִּי! עַתָּה הַגִּידָה
   </sp>
   <sp>
    דִבְרֵי אֳמוּנָה אֹמֶן:
   </sp>
   <sp>
    בֵּמָּה תֵּאָסֵר נָא לְעַנּוֹתֶךָ,
   </sp>
   <sp>
    שמשון אִם אָסֹר יַאַסְרוּנִי
   </sp>
   <sp>
    בַּעֲבוֹתִים חֲדָשִׁים, אָז חָלִיתִי,
   </sp>
   <sp>
    אִם לֹא נַעֲ שָׂה מְלָאכָה בָּהֵמָּה.
   </sp>
   <sp>
    דלילה עַתָּה אֶרְאֶה אִם הָאֱמֶת הִגַּדְתָּ.
   </sp>
   <sp>
    (תאסרהו)
   </sp>
   <sp>
    עוּרָה-נָא, שִׁמְשׁוֹן, עוּרָה,
   </sp>
   <sp>
    כִּי פְּלִשְׁתִּים עָלֶיךָ!
   </sp>
   <sp>
    שמשון אִם פְּלִשְׁתִּים יָבֹאוּ,
   </sp>
   <sp>
    כִּי לֹא מֵהֶם אָגוּרָה:
   </sp>
   <sp>
    כִּי אֲנַתֵּק אֶת הָעֲבוֹתִים אֵלֶּה
   </sp>
   <sp>
    מֵעַל זְרֹעוֹתַי כַּחוּט גַּם יָחַד.
   </sp>
   <sp>
    (ינתקם)
   </sp>
   <sp>
    דלילה הִנֵּה הֵתַלְתָּ בִי, שִׁמְשׁוֹן, עַד הֵנָּה.
   </sp>
   <sp>
    עַתָּה אֱמֶת הַגִּידָה:
   </sp>
   <sp>
    בַּמָּה תֵּאָסֵר נָא לְעַנּוֹתֶךָ?
   </sp>
   <sp>
    שמשון אִם תַּאַרְגִי אֶת שֶׁבַע
   </sp>
   <sp>
    אַל מַחְלְפוֹת רֹאשִׁי עִם הַמַּסָּכֶת.
   </sp>
   <sp>
    דלילה הִנֵּה עַתָּה אֶרְאֶה, אִם גַּם הַפַּעַם
   </sp>
   <sp>
    הֵתַלְתָּ בִּי אוֹ כִי קשֶׁט מִלֶּיךָ.
   </sp>
   <sp>
    (תארוג את מחלפות ראשו).
   </sp>
   <sp>
    עוּרָה-נָא, שִׁמְשׁוֹן, עוּרָה,
   </sp>
   <sp>
    כִּי פְּלִשְׁתִּים עָלֶיךָ!
   </sp>
   <sp>
    שמשון אִם פְּלִשְׁתִּים יָבֹאוּ,
   </sp>
   <sp>
    כִּי לֹא מֵהֶם אָגוּרָה:
   </sp>
   <sp>
    הִנֵּה עַתָּה אַסִּיעָה
   </sp>
   <sp>
    הַיְתַד הָאֶרֶג וְהַמַּסָכֶת.
   </sp>
   <sp>
    (יסיעם)
   </sp>
   <sp>
    <speaker id="דלילה אַךְ אֵיךְ אָמֹר תֹּאמַר לִי">
     דלילה אַךְ אֵיךְ אָמֹר תֹּאמַר לִי
    </speaker>
    אֲהַבְתִּיךְ –
   </sp>
   <sp>
    וְלִבְּךָ יִרְחַק מְאֹד מִמֶּנִּי!
   </sp>
   <sp>
    הֲזֶה גְמוּל תָּשִׁיבָה
   </sp>
   <sp>
    אֶל אַהֲבָתִי הָעַזָּה כַמָּוֶת?
   </sp>
   <sp>
    הֲזֶה פְרִי חִשְׁקִי אֲשֶׁר אֶקְצֹרָה
   </sp>
   <sp>
    מֵאִתְּךָ, אַכְזָר?
   </sp>
   <sp>
    שמשון  וְאַכְזָר אָנִי!
   </sp>
   <sp>
    דלילה הַאִם לֹא אַכְזָר אָתָּה,
   </sp>
   <sp>
    כִּי אֶת לִבִּי תִרְאֶה בְאֵשׁ אוֹכֶלֶת,
   </sp>
   <sp>
    אַכְזָר (וְאַכְזָר אָתָּה!),
   </sp>
   <sp>
    יִבְעַר לְעֻמָּתֶךָ,
   </sp>
   <sp>
    תַּחְתָּיו תַּצִּיב נֶגדִּי קְשִׁי עָרְפֶּךָ?
   </sp>
   <sp>
    מַה-יֶּעֱרַב אֱלֵי חִכִּי מִמֶּגֶד
   </sp>
   <sp>
    קְצִיר אַהֲבָתֶךָ?
   </sp>
   <sp>
    וְאַתָּה אֶת מֶתֶק דּוֹדַי תָּבוּזָה!
   </sp>
   <sp>
    אוּלָם מְאֹד שׁגִיתִי
   </sp>
   <sp>
    <speaker id="לֵאמֹר">
     לֵאמֹר
    </speaker>
    אֲהַבְתִּיךָ,
   </sp>
   <sp>
    כִּי עוֹד אַהֲבָה לֹא תִגַּע עָדֶיךָ,
   </sp>
   <sp>
    כֵּן לֹא תֵדַע אוֹתָהּ וְלֹא תַגִּיעַ.
   </sp>
   <sp>
    אָמְנָם אִם לֹא יָדַעְתָּ
   </sp>
   <sp>
    רְווֹת רְצוֹנִי אֶת קִצְפִּי תִשְׂבָּעָה!
   </sp>
   <sp>
    יִרְעַץ קְשִׁי-עָרְפִּי קְשִׁי-עָרְפֶּךָ,
   </sp>
   <sp>
    יַשְׁפִּיל זְדוֹן-לִבִּי זְדוֹן-לִבֶּךָ!
   </sp>
   <sp>
    מַעֲדֶה-בֶּגֶד בְּיוֹם קָרַת חֹרֶף
   </sp>
   <sp>
    דּוֹבֵר חֲלָקוֹת עַל לֵב רָע יִדְמֵהוּ:
   </sp>
   <sp>
    כִּי שָׁוְא לָשׁוֹן רַכָּה אֶל קְשַׁה-עֹרֶף,
   </sp>
   <sp>
    רַק מַעֲנַה עַזּוֹת יְפַצְפְּצֵהוּ!
   </sp>
   <sp>
    שמשון אוּלָם מַכְשִׁיל-כֹּחִי הֲלֹא תִרְאִיהוּ:
   </sp>
   <sp>
    אַתְּ, יַעֲלַת-חֵן, הוּא וּמְאוֹר-פָּנַיִךְ.
   </sp>
   <sp>
    כִּי תָנִיעִי רַגְלֵךְ מֶנִּי לָלֶכֶת,
   </sp>
   <sp>
    יִתַּר לִבִּי מִמְּקוֹמוֹ לִבְרֹחַ
   </sp>
   <sp>
    וְלָנוּד אַחֲרָיִךְ;
   </sp>
   <sp>
    כֵּן עֲצָמַי עָשֵׁשׁוּ,
   </sp>
   <sp>
    כִּי אֶת מַלְכָּם יִרְאוּ נִגְדָּע לָאָרֶץ;
   </sp>
   <sp>
    וּכְמוֹ חֲלָלִים שׁוֹכְבֵי הַקֶּבֶר,
   </sp>
   <sp>
    חָלָל בְקִרְבִּי הוּא וִיהִי לְאָבֶן.
   </sp>
   <sp>
    דלילה לֹא נֶהְפַּךְ עַתָּה לִבְּךָ אָבֶן,
   </sp>
   <sp>
    כִּי כֵן מִיוֹם הִבָּרְאוֹ הִנֵּהוּ.
   </sp>
   <sp>
    כִּי מִתִּגְרַת יָדֵךְ הִנֵּה חָלִיתִי,
   </sp>
   <sp>
    כִּמְעַט נַפְשִׁי יָצָאָה.
   </sp>
   <sp>
    דלילה לֹא לְבָבִי יִמַּס לְקוֹל מִלֶּיךָ.
   </sp>
   <sp>
    שמשון אַךְ לְבָבִי יִמַּס לְקוֹל מִלַּיִךְ:
   </sp>
   <sp>
    חִצִּים וָמָוֶת לִי אִמְרוֹתַיִךְ.
   </sp>
   <sp>
    הַצֳּרִי אַיִן, מַרְפֵּא לְצִירִי יֵעַל?
   </sp>
   <sp>
    דלילה אוּלָם בְּיָדִי הוּא צֳרִי צִירֶךָ.
   </sp>
   <sp>
    שמשון עַד אָן אִוָּסֵר? מַה-מָּצָאתָ בִּי מַעַל?
   </sp>
   <sp>
    דלילה עַד תַּעֲלֶה אַתָּה צֳרִי צִירֶךָ.
   </sp>
   <sp>
    שמשון צֳרִי לְצִירִי אֵיךְ אַעֲלֶה אָנִי, אִם בְּיָדֵךְ הוּא?
   </sp>
   <sp>
    דלילה  אִם הוּא בְיָדֶךָ.
   </sp>
   <sp>
    שמשון צֳרִי צִירִי רַק כִּי תֶאֱהָבִינִי.
   </sp>
   <sp>
    דלילה צֳרִי צִירְךָ רַק כִּי תֶאֱהָבֵנִי.
   </sp>
   <sp>
    שמשון כִּי אֶאֱהַב אוֹתָךְ! וּמֶה חָלִיתִי?
   </sp>
   <sp>
    הֵן רַק עָלַיִךְ, כִּי לֹא אֲהַבְתַּנִי.
   </sp>
   <sp>
    דלילה כִּי אֶאֱהַב אוֹתָךָ! וּמַה-קָּצַפְתִּי?
   </sp>
   <sp>
    הֵן רַק עָלֶיךָ, כִּי לֹא אֲהַבְתָּנִי.
   </sp>
   <sp>
    שמשון וּמַה תֹּאבִי?
   </sp>
   <sp>
    דלילה וּמַה אֹבֶה – יָדָעְתָּ:
   </sp>
   <sp>
    כִּי תֹאמַר לִי בַמֶּה כֹּחֲךָ יִרֶב?
   </sp>
   <sp>
    אַךְ אַל תּוֹסֶף הָתֵל כְּמוֹ עַד הֵנָּה.
   </sp>
   <sp>
    שמשון אִם זֹאת לְבַד תֹּאבִי, אֶת חֶפְצֵךְ אָעַשׂ.
   </sp>
   <sp>
    בּוֹאִי, יַעֲלַת-חֵן, וְיָסוּר כַּעַס,
   </sp>
   <sp>
    וּדְבַר אֱמֶת אַגִּידָה:
   </sp>
   <sp>
    נְזִיר אֱלֹהִים אָנִי
   </sp>
   <sp>
    מִנִּי בֶטֶן אִמִּי וְלֹא גֻלָּחְתִּי.
   </sp>
   <sp>
    אִם גֻלַּחְתִּי עַתָּה – וכֹחִי סָרָה
   </sp>
   <sp>
    וּכְאַחַד הָאָדָם אֶהְיֶה לכֹח.
   </sp>
   <sp>
    דלילה (תקרא, בלי ראותו, השליח ותאמר לו)
   </sp>
   <sp>
    קְרָא סַרְנֵי עַמִּי אֲשֶׁר יָבֹאוּ,
   </sp>
   <sp>
    כִּי אֶת כָּל לְבָבוֹ גּלָּה לִי עָתָּה.
   </sp>
   <sp>
    דלילה [אל שמשון]
   </sp>
   <sp>
    רְאֵה עַתָּה כִּי כֵן יֶחְדַּל צִירֶךָ,
   </sp>
   <sp>
    כִּי שׁוֹב תָּשׁוּב לִי הַיְדִיד הָיִיתָ.
   </sp>
   <sp>
    עַתָּה תִּשְׂמְחָה בִי, וּבְךָ אָגִילָה.
   </sp>
   <sp>
    עַתָּה שׁוּב לְחֵיקִי, כִּי אֲהַבְתִּיךָ,
   </sp>
   <sp>
    אַף עַל בִּרְכַּי תְּשָׁעֳשַׁע לָבֶטַח –
   </sp>
   <sp>
    אַחֲרֵי רְאוֹתִי כִּי אֲהַבְתָּנִי,
   </sp>
   <sp>
    לֹא כַאֲשֶׁר עַד כֹּה עֲשֹׂה הִסְכָּלְתָּ.
   </sp>
   <sp>
    (ישן על ברכיה)
   </sp>
   <sp>
    דלילה [אל האיש]
   </sp>
   <sp>
    קוּם חִישׁ, אַל תְּאַחֵר וּתְגַלְחֵהוּ.
   </sp>
   <sp>
    דלילה עוּרָה-נָא שִׁמְשׁוֹן, עוּרָה,
   </sp>
   <sp>
    כִּי פְּלִשְׁתִּים עָלֶיךָ!
   </sp>
   <sp>
    שמשון אַךְ מֶה הָיָה לִי וּבִרְכַּי כָּשָׁלוּ,
   </sp>
   <sp>
    אֵין עוֹד אִתִּי כֹּחִי, וְעֻזִּי סָרָה.
   </sp>
   <sp>
    מַה זֶּה לֹא אוּכַל קוּם? אוֹי, כִּי גֻלָּחְתִּי!
   </sp>
   <sp>
    פלשתים עַתָּה קוּם הִתְיַצֵּב מִנֶּגֶד לָנוּ,
   </sp>
   <sp>
    קוּם הִנָּעֵר כְּמוֹ פַעַם בְּפָעַם:
   </sp>
   <sp>
    אִם רֹאשְׁךָ גֻלַּחְתָּ,
   </sp>
   <sp>
    לֹא גֻלַּחְתָּ כֹּחֶךָ!
   </sp>
   <sp>
    שמשון מָה עוֹד אֲדַבֵּר וַאֲנִי עָשִׂיתִי!
   </sp>
   <sp>
    צַדִּיק הוּא יְיָ, כִּי פִיו מָרִיתִי.
   </sp>
   <sp>
    פלשתים הִנֵּה עַתָּה יֵרֵד עֲלֵי רֹאשֶׁךָ
   </sp>
   <sp>
    חֲמָסְךָ הִרְבֵּיתָ!
   </sp>
   <sp>
    עַתָּה קוּמוּ תִפֶשׂוּהוּ,
   </sp>
   <sp>
    עֵינָיו רָמוֹת תְּנַקְּרוּ, תוֹרִידוּ
   </sp>
   <sp>
    אַחַר אוֹתוֹ עַזָּתָה,
   </sp>
   <sp>
    שָׁמָּה תְעַנּוּ אֶת רַגְלוֹ בַכֶּבֶל!
   </sp>
   <sp>
    (יתפשוהו ויורידוהו ויעשו לו את כל אלה)
   </sp>
   <sp>
    שמשון אוּלָם רְדָה אֶל יַרְכְּתֵי בוֹר, חֵשֶׁק,
   </sp>
   <sp>
    יֹאכַל לָעַד בַּדֶּיךָ בְּכוֹר-מָוֶת,
   </sp>
   <sp>
    עַל נְוֶךָ גָפְרִית יְזֹרֶה סֶלָה.
   </sp>
   <sp>
    יוּשַׁת חֹשֶׁךְ סִתְרֶךָ,
   </sp>
   <sp>
    תֵּשֵׁב מַחְשַׁכֵּי אֶרֶץ עֵיפָתָה,
   </sp>
   <sp>
    תִּפֹּל קַשְׁתֶּךָ וִימִנְךָ יַחַד,
   </sp>
   <sp>
    וּשְׂמֹאלְךָ עִם חִצֶּיהָ נִשְׁבָּרֶת.
   </sp>
   <sp>
    אָרוּר יְהִי הַיּוֹם אוֹתְךָ יָדָעְתִּי,
   </sp>
   <sp>
    יוֹם כִּי צְבִי אִשָּׁה עֵינַי בָּחָרוּ!
   </sp>
   <sp>
    יְהִי נְוֵה תַנִים וּמִדְבַּר חֹרֶב
   </sp>
   <sp>
    נַחַל שׁוֹרֵק, מְקוֹם קִמּוֹשׁ וָחוֹחַ!
   </sp>
   <sp>
    תִּבְלַע אֶרֶץ אוֹתָךְ, בַּת בְּלִיָּעַל,
   </sp>
   <sp>
    הוֹי דְלִילָה בוֹגָדֶת!
   </sp>
   <sp>
    תִּשְׁכֹּן עֲנָנָה עַל הַיּוֹם רָאִיתִי
   </sp>
   <sp>
    אוֹתָךְ, יוֹם כִּי יָפְיֵךְ בּוֹגֵד חָמָדְתִּי,
   </sp>
   <sp>
    יוֹם כִּי לָקַח לִבִּי זִיו עַפְעַפָּיִךְ,
   </sp>
   <sp>
    יוֹם חֵלֶק שְׂפָתַיִךְ הִדִּיחָנִי!
   </sp>
   <sp>
    הִנֵּה חֹשֶׁךְ יְהִי יוֹם הֶאֱמַנְתִּי
   </sp>
   <sp>
    דִּבְרֵי תַרְמִיתֵך כֶּאֱמוּנָה אֹמֶן,
   </sp>
   <sp>
    אָז כִּי לִבֵּךְ לִי אֵשׁ בוֹעֵר הֶרְאֵית,
   </sp>
   <sp>
    בּוֹ תַעֲמֹדְנָה כָּל תּוֹעֵבוֹת יָחַד,
   </sp>
   <sp>
    אָז כִּי הַרַךְ לִבִּי יְלִיד הָרֶשַׁע
   </sp>
   <sp>
    וְאֶת סוֹדִי לָךְ, בּוֹגֶדֶת, הִגַּדְתִּי,
   </sp>
   <sp>
    אָז כִּי לְרֹאשִׁי קִדַּמְתְּ בִּרְכַּיִם
   </sp>
   <sp>
    וַעֲלֵיהֶם שָׁכַבְתִּי וָאִישָׁנָה!
   </sp>
   <sp>
    אַךְ מָה אֹמַר? הֵן אָנֹכִי חָטָאתִי
   </sp>
   <sp>
    אֶל צוּר אֲשֶׁר נוֹתֵן לַיָּעֵף כֹּחַ,
   </sp>
   <sp>
    וּבְחֵיק נְצוּרַת-לֵב אוֹתוֹ שָׁכָחְתִּי.
   </sp>
   <sp>
    שִׂמְחוּ, פְּלִשְׁתִּים, כִּי לָכֶם לִשְׂמֹחַ,
   </sp>
   <sp>
    כִּי זְרוֹעִי נִשְׁבַּר כְּשֶׁבֶר נֵבֶל.
   </sp>
   <sp>
    בִּלְחִי הַחֲמוֹר אֶלֶף אִישׁ הִכִּיתִי,
   </sp>
   <sp>
    וּבְאֵין מַרְפֵּא בְּחֵיק אִשָּׁה חָלִיתִי.
   </sp>
   <sp>
    אָמְנָם לֹא דָגוֹן הוּא כִי הֲדִימָנִי,
   </sp>
   <sp>
    אַךְ אֱלֹהֵי אָבִי – כִּי בוֹ מָרָדְתִּי,
   </sp>
   <sp>
    צוּרִי יְשׁוּעָתִי – כִּי בוֹ בָגָדְתִּי.
   </sp>
   <sp>
    הֵאָנֵק דֹּם, לִבִּי! לָמָּה תִּצְעָקָה
   </sp>
   <sp>
    בְרָעָתֶךָ, וְאַתָּה הֲסִבּוֹתָ?
   </sp>
   <sp>
    לַשָׁוְא תִּבְכֶּה, וִישׁוּעָתְךָ רָחָקָה,
   </sp>
   <sp>
    כִּי פִרְיְךָ זֶה – אֲשֶׁר הֲרֵעוֹתָ!
   </sp>
   <sp>
    פלשתים עַתָּה נָגִילָה, נִשְׂמְחָה גַם יָחַד!
   </sp>
   <sp>
    כִּי נִתַּן בְיָדֵינוּ
   </sp>
   <sp>
    זֶה שִׁמְשׁוֹן אוֹיְבֵנוּ.
   </sp>
   <sp>
    קִרְאוּ נָא לְשִׁמְשׁוֹן וִישַׂחֵק לָנוּ!
   </sp>
   <sp>
    שליח שִׁמְשׁוֹן, בּוֹא! הַסְּרָנִים קְרָאוּךָ.
   </sp>
   <sp>
    (יביאו שמשון)
   </sp>
   <sp>
    פלשתים יַעֲמֹד נָא בֵין הָעַמּוּדִים אֵלֶּה!
   </sp>
   <sp>
    שמשון (לנערו) אָנָא הֲמִישֵׁנִי וְאֶשָּׁעֵנָה
   </sp>
   <sp>
    עַתָּה עַל עַמּוּדֵי מְכוֹן הַבָּיִת.
   </sp>
   <sp>
    (ימישהו)
   </sp>
   <sp>
    שמשון זָכְרָה, אֱלֹהֵי, נָא אֲשֶׁר שָׁפַטתִּי
   </sp>
   <sp>
    עֶשְׂרִים שָׁנָה אֶת יִשְׂרָאֵל עַמֶּךָ
   </sp>
   <sp>
    וְהַחֲזֵק עֻזִּי נָא אַךְ הַפָּעַם,
   </sp>
   <sp>
    עַד כִּי נִקְמַת אַחַת מֵעֵינַי עַתָּה
   </sp>
   <sp>
    אִנָּקְמָה מִנִּי פְּלִשְׁתִּים אֵלֶּה
   </sp>
   <sp>
    (יהפוך פניו אל הפלשתים)
   </sp>
   <sp>
    לָמָּה לִי חַיִּים? לָמָּה?
   </sp>
   <sp>
    הִנֵּה יְמוֹתֵי לִי חֳרָבוֹת שָׁבוּ,
   </sp>
   <sp>
    אַף כָּל רְגָעַי – בִּעוּתֵי אֱלוֹהַּ.
   </sp>
   <sp>
    לִפְנֵי לַחְמִי הֵן אַנִחָתִי תָּבוֹאָה,
   </sp>
   <sp>
    נִתְּכוּ שַׁאֲגוֹתַי כַּמָּיִם.
   </sp>
   <sp>
    כֵּן אֲחַכֶּה לַמָּוֶת,
   </sp>
   <sp>
    מִמַּטְמוֹנִים אֶחְפֹּר אִם אֶמְצָאֶנּוּ,
   </sp>
   <sp>
    כִּי אֶשְׁמְעָה צָרַי סָבִיב יִתֵּנוּ
   </sp>
   <sp>
    עָלַי בּקוֹלָם וְאֵין לִי מוֹשִׁיעַ.
   </sp>
   <sp>
    אָמְנָם זְרוֹעִי לִי תַצְמִיחַ יֶשַׁע,
   </sp>
   <sp>
    כִּי אֶת נַפְשִׁי אָמִיתָה –
   </sp>
   <sp>
    יַעַן חַיֵּי הַשְּׁקֵט וָבֶטַח
   </sp>
   <sp>
    אֶתֵּן לְלִבִּי אִם אֲמוֹתְתֵהוּ –
   </sp>
   <sp>
    אָנֹכִי אֶעֱשֶׂה!
   </sp>
   <sp>
    כִּי אִם כֹּחִי אִבַּדְתִּי,
   </sp>
   <sp>
    לֹא אִבַּדְתִּי לִבִּי-לֹא, לֹא אִבַּדְתִּי
   </sp>
   <sp>
    רוּחִי נְדִיבָה, מֵאָז סְמְכָתְנִי!
   </sp>
   <sp>
    אָמִית נַפְשִׁי כִּי אָז אֶהְיֶה רוֹגֵעַ.
   </sp>
   <sp>
    חַיַּי-תְּמוּתָה, כִּי נַפְשִׁי נִבְהָלָה,
   </sp>
   <sp>
    יָמַי נִזְעָכוּ וְרוּחִי חֻבָּלָה.
   </sp>
   <sp>
    אֶת מִשְׁבְּרֵי לִבִּי אֲנִי אַכְרִיעַ,
   </sp>
   <sp>
    אֶלְבַּשׁ גְּבוּרָה וְנַפְשׁי אָמִיתָה,
   </sp>
   <sp>
    אָמוּת כְּמוֹ גִבּוֹר וְאָז אַרְגִיעַ,
   </sp>
   <sp>
    אֶחְיֶה בְמוֹתִי וּכְאֵבִי אַשְׁבִּיתָה,
   </sp>
   <sp>
    אָמוּת, מָוֶת לֹא אָגוּר, אֶשְׂחַק לְפָחַד –
   </sp>
   <sp>
    תָּמֹת נַפְשִׁי עִם פְּלִשְׁתִּים גַּם יָחַד!
   </sp>
   <sp>
    סימון זה } מסמן ששניהם מדברים יחד. [צוות פרויקט בן–יהודה]
   </sp>
  </body>
 </text>
</TEI>