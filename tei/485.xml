<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <author>
     Micah Joseph Lebensohn
    </author>
   </titleStmt>
   <publicationStmt>
    <publisher xml:id="dracor">
     DraCor
    </publisher>
    <idno type="URL">
     https://dracor.org
    </idno>
    <availability>
     <licence>
      <ab>
       CC0 1.0
      </ab>
      <ref target="https://creativecommons.org/publicdomain/zero/1.0/">
       Licence
      </ref>
     </licence>
    </availability>
   </publicationStmt>
   <sourceDesc>
    <bibl type="digitalSource">
     <name>
      ENTER SOURCE NAME HERE
     </name>
     <idno type="URL">
      ENTER SOURCE URL HERE
     </idno>
     <availability status="free">
      <p>
       In the public domain.
      </p>
     </availability>
    </bibl>
   </sourceDesc>
  </fileDesc>
 </teiHeader>
 <text>
  <body>
   <sp>
    (לפי אַלפִיאֶרִי)
   </sp>
   <sp>
    (מערכה א' ענין א')
   </sp>
   <sp>
    (עוד לא נבקעו קרני שחר, אך אודם זך נשקף מפאתי קדים. דוד בא.)
   </sp>
   <sp>
    דוד
   </sp>
   <sp>
    הוֹי, אֶרֶץ מוֹלַדְתִּי וּמְנוּחַת שֶׁקֶט,
   </sp>
   <sp>
    הֲרָרַיִךְ אֵלֶּה מַה לִּי יִנְעָמוּ!
   </sp>
   <sp>
    וּשְׂדֵי חֶמְדָתֵךְ מִפָּז מַה יָּקָרוּ
   </sp>
   <sp>
    וִידִידוּת מִשְׁכְּנוֹת בָּךְ מַה מָּתָקָה –
   </sp>
   <sp>
    הַצְהִילִי פָנַיִךְ לִקְרָאתִי, שִׂישִׂי!
   </sp>
   <sp>
    נָא הַגְמִיאִינִי מִשּׁד תַּנְחוּמַיִךְ!
   </sp>
   <sp>
    כִּי עָיְפָה נַפְשִׁי נוּד עַל אַדְמַת נֵכָר,
   </sp>
   <sp>
    קַנֵּן כַּיּוֹנָה עַל עֶבְרֵי פִּי פָחַת
   </sp>
   <sp>
    וּכְשָׁפָן בַּכֵּפִים בִּמְחִלּוֹת סֶלַע
   </sp>
   <sp>
    וּבְעַד שֶׂה הֵאָבֵק עִם חַיְתוֹ יָעַר,
   </sp>
   <sp>
    הֵחָבֵא חוּר-פֶּתֶן וּמְאוּרַת צֶפַע,
   </sp>
   <sp>
    מִשֵּׂאת אֵימֵי סַעַר, בִּעוּתֵי נֶפֶץ –
   </sp>
   <sp>
    הָהּ, מָה רַבַּת שָׂבְעָה נַפְשִׁי כָּל שֶׁבֶר,
   </sp>
   <sp>
    מַה מָּרוּ חַיֵּי גֵר נוֹדֵד בָּאָרֶץ –
   </sp>
   <sp>
    לֹא יַעַרְכֵם כָּל רָע, כָּל שׁוֹד וָעֹנִי.
   </sp>
   <sp>
    בֵּין תַּנּוֹת מִדְבָּר צִפּוֹר מָצְאָה בַּיִת
   </sp>
   <sp>
    וּדְרוֹר תָּתוּר קֵן לָהּ שָׁם בִּילֵל תֹּהוּ,
   </sp>
   <sp>
    וַאֲנִי מִבְּלִי מַחֲסֶה בִּישִׁימוֹן אֵתַע
   </sp>
   <sp>
    וּבְאֵין מִחְיַת נֶפֶשׁ בֵּין הַרְרֵי טֶרֶף.
   </sp>
   <sp>
    בַּעֲמוֹד לִפְנֵי אֵל רִאשׁוֹן הַמְרַצֵּחַ
   </sp>
   <sp>
    חֲמוּץ דַּם הַנָּקִי נֵצַח אָחִיהוּ
   </sp>
   <sp>
    עָלָיו הִרְעִים שַׁדַּי בִּגְמוּל הָרֶצַח:
   </sp>
   <sp>
    “נָע וָנָד תְּהִי עֲלֵי אַדְמַת-אָרֶץ!”
   </sp>
   <sp>
    וַאֲנִי חַף מֵחֵטְא, כָּל עָוֹן לִי אָיִן –
   </sp>
   <sp>
    וּבִדְמֵי כָל תָּם לֹא כַפַּי גֹּאָלוּ,
   </sp>
   <sp>
    אַךְ אוֹיְבֵי אֵל-שַׁדַּי חַרְבִּי מָחָצָה
   </sp>
   <sp>
    וּבְנֵצַח מַרְגִּיזָיו רָחַצְתִּי פַּעַם
   </sp>
   <sp>
    וּמַדּוּעַ אָנוּד, צִיָּה אֶעֱרוֹקָה?
   </sp>
   <sp>
    (מתוך מערכה ג‘, סוף ענין ג’, – אחרי אשר נפל
   </sp>
   <sp>
    שאול נדהם על הכסא)
   </sp>
   <sp>
    יונתן (אל דוד)
   </sp>
   <sp>
    שׁוּר נָא, אָחִי! מֵי עֵינָיו כִּבּוּ אֵשׁ הַזַּעַם
   </sp>
   <sp>
    כְּבָר עָבַר זַעְמוֹ וּמְעַט לִבּוֹ הִרְגִּיעַ,
   </sp>
   <sp>
    עַתָּה חוּשָׁה נָא, אָחִי! הַכִּנּוֹר נָא עוּרָה!
   </sp>
   <sp>
    וּבְנֹעַם נַגֶּנְךָ סַעֲרַת רוּחוֹ הַשְׁבִּיחָה!
   </sp>
   <sp>
    וּכְבָר מִקּוֹל כִּנּוֹרְךָ מִנְּעִימוֹת יָרִיעַ
   </sp>
   <sp>
    הֲלֹא סָרָה גַם אָז רוּחַ רָעָה בִּעֲתַתּוּ!
   </sp>
   <sp>
    מיכל
   </sp>
   <sp>
    וּרְאוּ נָא כִּי מִקֶּרֶב עָמֹק יִשְׁאַף רוּחַ
   </sp>
   <sp>
    וּמִלַּחַץ לִבּוֹ הִנֵּה שָׁב לוֹ גַם רֶוַח –
   </sp>
   <sp>
    גַּם עֵינָיו כִּמְעַט תַּחַת שׁוֹאָה הִתְגַּלְגָּלוּ
   </sp>
   <sp>
    הִנֵּה עַתָּה נָחוּ וּבְדִמְעָתוֹ טָהֵרוּ –
   </sp>
   <sp>
    וּלְקוֹל שִׁיר אוּלַי עוֹד יֵחַם יִרְחַב לִבֵּהוּ!
   </sp>
   <sp>
    הָבָה אֲזַמֵּרָה! עַל לֵב מַלְכִּי אָשִׁירָה!
   </sp>
   <sp>
    וּבִלְשׁוֹנִי מִלָּתוֹ אַךְ יָשִׂים אֱלוֹהַּ –
   </sp>
   <sp>
    (ישיר בפיו לקול הכנור)
   </sp>
   <sp>
    אֵל נוֹרָא! עַל מָרוֹם מָעוֹן אִוִּיתָ
   </sp>
   <sp>
    וּלְכִסֵּא לָךְ שַׂמְתָּ גָּבְהֵי שָׁמֶיךָ!
   </sp>
   <sp>
    עַל רוֹעֵה-צֹאן רוּחַ קָדְשָׁךְ שִׁוִּיתָ
   </sp>
   <sp>
    וַתַּאֲצֵל עֻזָּךְ עָלַי בִּימִינֶךָ;
   </sp>
   <sp>
    לָךְ כָּל מַחֲשַׁכִּים כַּבֹּקֶר יָאִירוּ,
   </sp>
   <sp>
    עַד אַפְסֵי מַעֲמַקִּים עֵינֶיךָ יַיְשִׁירוּ,
   </sp>
   <sp>
    תִּקְרוֹץ אַךְ עַיִן חוּל תָּחוּל הָאָרֶץ,
   </sp>
   <sp>
    יָמִין תָּרִים – אוֹיְבֶיךָ יָשׁוּד קָרֶץ.
   </sp>
   <sp>
    וּשְׁחָקִים קָרַעְתָּ וַתֵּט שָׁמַיִם
   </sp>
   <sp>
    וַתִּרְכַּב וַתֵּרֵד עַל כַּנְפֵי רוּחַ,
   </sp>
   <sp>
    בֵּין שִׁנְאָן רָב וּכְרוּבִים רִבּוֹתַיִם
   </sp>
   <sp>
    וַתְּעַר רוּחַ עֹז עֲלֵי רֹאשׁ מָשׁוּחַ!
   </sp>
   <sp>
    וּבְקִרְבּוֹ רוּחַ זוּ בָּאָה כַּמַּיִם
   </sp>
   <sp>
    וּבְצִלְּךָ יִתְלוֹנָן כִּי סִתְרוֹ אַתָּה!
   </sp>
   <sp>
    מָגֵן שָׁאוּל אַתָּה, רוֹכֵב שָׁמַיִם!
   </sp>
   <sp>
    שאול (הקיץ מעט)
   </sp>
   <sp>
    מֶה קוּל אָזִין? הֲזֶה, דָוִד קוֹלֶךָ?
   </sp>
   <sp>
    צִלְצְלֵי נֹעַם עֹז הַנְּעוּרִים עוֹרֵרוּ –
   </sp>
   <sp>
    עוּרָה כִנּוֹר! שַׁחֲרוּת יָמַי הָעִירָה!
   </sp>
   <sp>
    דוד
   </sp>
   <sp>
    מִי זֶה בָּא בִסְעָרָה? מִי הוּא יַרְעֵם נִפְלָאוֹת?
   </sp>
   <sp>
    לֹא תִרְאֶנּוּ עֵין-אָדָם, לֹא תַחַז פָּנֵיהוּ,
   </sp>
   <sp>
    וּבְחַשְׁרַת אֹפֶל יָבוֹא, בִּימִינוֹ נוֹרָאוֹת
   </sp>
   <sp>
    חֹשֶׁךְ כַּמְּעִיל יַעַט, שָׁת עֲרָפֶל מַעֲטֵהוּ!
   </sp>
   <sp>
    עַתָּה הֵן בִּלַּע אֶת הַלּוֹט, הַלּוֹט הָאָרֶץ
   </sp>
   <sp>
    זֶה שַׁדַּי עִזוּז גִּבּוֹר! זֶה גִבּוֹר מִלְחָמָה!
   </sp>
   <sp>
    וּלְפָנָיו יֵצֵא קָטֶל, אַחֲרָיו יֵלֵךְ קָרֶץ
   </sp>
   <sp>
    אָז תֵּבֵל הִתְגַּעֲשָׁה, אַף רָגְזָה אֲדָמָה!
   </sp>
   <sp>
    נְהָרוֹת אֵיתָן יָהֹמּוּ, אַף רָעֲמוּ הַסְּעָרוֹת
   </sp>
   <sp>
    וּמִפְלְשֵׂי הַשְּׁחָקִים רַבִּים מַיִם זֹרָמוּ,
   </sp>
   <sp>
    לִימִין אֵל יֵשֵׁב שָׁאוּל וּלְרֹאשׁוֹ עֲטָרוֹת,
   </sp>
   <sp>
    הֲדוֹם רַגְלָיו חֳרָבוֹת כַּגַּלִּים נֶעֱרָמוּ!
   </sp>
   <sp>
    וַתִּגְעַשׁ וַתִּרְעַשׁ זוּ אֲדָמָה – –
   </sp>
   <sp>
    מִדַּהֲרוֹת סוּסִים שׁוֹטְפִים, מִנַּחֲרוֹת אַבִּירִים
   </sp>
   <sp>
    וּמֵרֹגֶז קוֹל נֶשֶׁק נִשְֹמַע שָׁם בָּרָמָה
   </sp>
   <sp>
    יָזוּעוּ עֲלִיּוֹת-עָל, אַף מַיִם אַדִּירִים! –
   </sp>
   <sp>
    שָׁם גִּבּוֹרֵי שָׁאוּל שָׁם קָרְבוּ אַף נִגָּשׁוּ,
   </sp>
   <sp>
    בִּימִינָם נָקָם גַּם שִׁלֵּם, בָּעֹז נֶאְדָּרוּ,
   </sp>
   <sp>
    וּבְרַעַשׁ וּבְרֹגֶז כַּאֲפִיקֵי יָם נִגְרָשׁוּ
   </sp>
   <sp>
    וַיָּנִיעוּ לֵב-אוֹיֵב, כָּל פָּנִים חָוָרוּ! –
   </sp>
   <sp>
    הוֹי נוּסוּ נוּסוּ יַחַד מִשְּׂדֵה הַמַּעֲרֶכֶת!
   </sp>
   <sp>
    הֵן לִפְנֵיֶהם אֵל-קַנָּא וַחֲמָתוֹ נִתֶּכֶת! –
   </sp>
   <sp>
    וּמְמוֹתֵי חָלָל אֶל מַחֲנֵה אוֹיֵב כֵּן בָּאוּ
   </sp>
   <sp>
    עַד יָגְעָה יַד עַמִּי מִשְׁמַנֵּיהֶם הַכְרִיעַ,
   </sp>
   <sp>
    וּמְאָדָּם מָגִנָּם מִדַּם צָרִים דֻּכָּאוּ
   </sp>
   <sp>
    וּכְאֵל-גִּבּוֹר שָׁם שָׁאוּל יַצְרִיַח יָרִיעַ!
   </sp>
   <sp>
    שָׁם תַּרְעֵמְנָה הַחֲצוֹצְרוֹת, תַּרְעֵמְנָה בַּכֹּחַ,
   </sp>
   <sp>
    גַּם קוֹל-עַנּוֹת קוֹל-לָחֶם שָׁם סוֹאֵן בָּרַעַשׁ,
   </sp>
   <sp>
    הִנֵּה הָפְנָה חֵיל-עַמּוֹן וַיִבְרַח בָּרֹחַ
   </sp>
   <sp>
    מַה נּוֹרָא שֵׁם שָׁאוּל גַּם אֱדוֹם כָּלָה יַעַשׂ!
   </sp>
   <sp>
    וּפְלֶשֶׁת יִבְצוֹר חֵילָם גַּם יְדַבֵּר עֲמָמִים
   </sp>
   <sp>
    עַד הַנְחֵת כָּל אוֹיְבָיו וּמְשַׂנְּאָיו יַהֲלוֹם פָּעַם!
   </sp>
   <sp>
    וּבַדָּם תִּמְחַץ רַגְלוֹ בִּדְמֵי רַבִּים קָמִים
   </sp>
   <sp>
    וּכְזֶרֶם כַּבִּיר מַיִם, סוֹחֵף בַּחֲמַת זָעַם!
   </sp>
   <sp>
    וּכְלַהֲבוֹת אֵשׁ הַיָּקוּד עַל כַּנְפֵי הָרוּחַ
   </sp>
   <sp>
    הוּא פוֹרֵר עֲמָלֵק כֶּעָפָר לוֹ נִתָּנוּ –
   </sp>
   <sp>
    אַךְ נוֹרָא לַמְּלָכִים, עוֹד לֹא יִישַׁן יָנוּחַ
   </sp>
   <sp>
    עַד מַרְגִּיזָיו כֻּּמוֹ לַחֶרֶב יִמָּנוּ!
   </sp>
   <sp>
    רִגְזוּ, עַמּוֹן וּמוֹאָב! זַעֲקוּ אַף הֵילִילוּ!
   </sp>
   <sp>
    הִנֵּה שָׁאוּל הוּא יוֹצֵא וּבְחֶרֶב נֹקֶמֶת –
   </sp>
   <sp>
    עַל עַם אֵל-אֱלֹהִים אֵל עוֹד פִּיכֶם תַּגְדִּילוּ
   </sp>
   <sp>
    כִּי בָא כִּי בָא זֶה שָׁאוּל לִשְׂדֵה הַמִּלְחֶמֶת!
   </sp>
   <sp>
    שאול
   </sp>
   <sp>
    שִׁמְעוּ שָׁמוֹעַ! קוֹל עֵת עֲלוּמַי אֶשְׁמָעָה!
   </sp>
   <sp>
    וּזְמִירוֹת אֶל-שַׁדַּי מִקִּבְרִי הֱקִיצוּנִי!
   </sp>
   <sp>
    וּנְעוּרַי וּבְחוּרַי הֵם כַּנֶּשֶׁר חִדֵּשׁוּ
   </sp>
   <sp>
    וִימֵי חָרְפִּי עַתָּה מוּל עֵינַי הִתְיַצָּבוּ!
   </sp>
   <sp>
    וּזְרוֹעִי תָרוּם תִּגְבַּהּ קוֹלָם כִּי הִקְשַׁבְתִּי –
   </sp>
   <sp>
    אַךְ מַה דִּבֵּר פִּי – מַה לִּי לִקְרָב וּמִלְחֶמֶת –
   </sp>
   <sp>
    וִימִינִי אֵין אוֹנִים וּכְבָר זָקַנְתִּי שַׂבְתִּי –
   </sp>
   <sp>
    שָׁלוֹם אָנוּחַ – וּמְנוּחָתִי לִי נָעֵמָה!
   </sp>
   <sp>
    דוד
   </sp>
   <sp>
    שִׁמְעָה נָא, מַלְכִּי! שָׁלוֹם אֲזַמֵּרָה!
   </sp>
   <sp>
    שָׁם לִנְוֵה אָהֳלוֹ עֵת הַיּוֹם יָפוּחַ
   </sp>
   <sp>
    שָׁב מִשְּׂדֵה הַקְּרָב הַגִּבּוֹר לָנוּחַ,
   </sp>
   <sp>
    עַל רֹאשׁוֹ יָצִיץ נֵזֶר עֹז תִּפְאֶרֶת
   </sp>
   <sp>
    וּצְמוּדָה עַל יָרֵךְ חֶרֶב חוֹדֶרֶת. –
   </sp>
   <sp>
    שָׁלוֹם יֵשֵׁב-לוֹ בֵּין אָח וּשְׁפַתָּיִם
   </sp>
   <sp>
    אֵשֶׁת-חֵן תִּשָּׁקֵהוּ בִּשְׂפָתָיִם!
   </sp>
   <sp>
    וּבְלִבָּם אַךְ גִּיל אַךְ רַנֵּן יִסְעָרוּ
   </sp>
   <sp>
    וּדְמָעוֹת בַּל יִמְחוּ אַף כִּי נִגָּרוּ –
   </sp>
   <sp>
    דִּמְעוֹת שָׂשׂוֹן הֵם שִׂמְחָתָם גָּדֵלָה
   </sp>
   <sp>
    עַד לִבְלִי כָל אֹמֶר וּדְבָרִים סֶלָה!
   </sp>
   <sp>
    שָׁמָּה גַּם הַבָּנוֹת הַדְרֵי הַבַּיִת
   </sp>
   <sp>
    וּמַרְאֵיהֶן נָאוֶה כִּשְׁתִילֵי זַיִת –
   </sp>
   <sp>
    כּוֹבַע הַיֶּשַׁע אַחַת לוֹ הֵסִירָה
   </sp>
   <sp>
    וּשְׁנִיָּה מוּסַר חַרְבּוֹ לוֹ הִתִּירָה;
   </sp>
   <sp>
    אַךְ רוֹחֲצוֹת וּמְדִיחוֹת בִּטְהוֹרִים מַיִם
   </sp>
   <sp>
    אָבָק מֵרַגְלָיו, זֵעָה מֵאַפַּיִם –
   </sp>
   <sp>
    וְכֵן נֶאֶסְפוּ אֵלָיו שָׁם גַּם הַבָּנִים
   </sp>
   <sp>
    צִיצֵי תִפְאֶרֶת הֵם נִטְעֵי נַעֲמָנִים!
   </sp>
   <sp>
    זֶה יִמְרוֹק הָרְמָחִים, יִמְרוֹט מָגִנִּים,
   </sp>
   <sp>
    עַד יִגַּהּ אוֹרָם יָהֵלּוּ כִּפְנִינִים!
   </sp>
   <sp>
    זֶה – סוּסוֹ הַשׁוֹטֵף הַשָּׂשׂ בַּכֹּחַ,
   </sp>
   <sp>
    אַף הוּא לִבְלוֹם עֶדְיוֹ יִשְׁמַח שָׂמֹחַ;
   </sp>
   <sp>
    הַשְּׁלִישִׁי יִקְרָא וּפָנָיו נִזְעָמִים:
   </sp>
   <sp>
    "מָתַי הָהּ תִּמְחַץ גַּם רַגְלִי בַּדָּמִים!
   </sp>
   <sp>
    לוּ חִצִּים וַחֲנִית גַּם יָדִי קָלָעָה
   </sp>
   <sp>
    וּלְהָרִים אוֹתָם אַף עַתָּה יָגָעָה!"
   </sp>
   <sp>
    וּדְבָרִים אֵלֶּה כִּי יִשְֹמַע שָׁמֹעַ
   </sp>
   <sp>
    עֵין הָאָב מִגִּילָה תִּדְמַע דָּמֹעַ!
   </sp>
   <sp>
    וּבָם יִשְׂמַח תָּמִיד עֵת לוֹ נִקְהָלוּ,
   </sp>
   <sp>
    יַחַד יָשִׂישׂוּ, יָרֹנּוּ, יִצְהָלוּ!
   </sp>
   <sp>
    שָׁלוֹם, הוֹ נֶחְמָד וִידִיד גַּם אֱלֹהַּ!
   </sp>
   <sp>
    הוֹפֵךְ צִיָּה לַגָּן, מִדְבָּר לַעֲדָנִים,
   </sp>
   <sp>
    אַךְ בָּךְ יָגִילוּ כָּל לִבּוֹת שַׁאֲנַנִּים –
   </sp>
   <sp>
    בּוֹא נָא עָדֵינוּ וּרְדָה מִגָּבוֹהַּ!
   </sp>
   <sp>
    אַךְ שָׁם רַד הַשֶּׁמֶשׁ לִרְחוֹץ הַיָּמָּה,
   </sp>
   <sp>
    נָסוּ הַצְּלָלִים וַאֲדָמָה נָדָמָּה –
   </sp>
   <sp>
    יִנָּפֵשׁ הַגִּבּוֹר, נַפְשׁוֹ נָהָרָה
   </sp>
   <sp>
    עֵינָיו כִּי עָיְפוּ הַשֵּׁנָה סָגָרָה!
   </sp>
   <sp>
    שאול
   </sp>
   <sp>
    מַה שָּׁפְרָה נַחֲלַת-אָב, אָב לְבָנִים כָּאֵלֶּה!
   </sp>
   <sp>
    הָהּ לִבִּי בִּי רָחַב וּכְבָר רוּחִי שַׁאֲנָנָה!
   </sp>
   <sp>
    וּבְקִרְבִּי כַּשֶּׁמֶן הַמְּנוּחָה עַתָּה בָּאָה –
   </sp>
   <sp>
    אַךְ מֶה לִבְּךָ עָרַבְתָּ?! – אֶל שָׁאוּל רַב-חָיִל
   </sp>
   <sp>
    בִּזְמִירוֹת רִפְיוֹן וּמֹרָךְ אַרְצָה דִכֵּאתָ –
   </sp>
   <sp>
    וּנְגִינוֹתֶיךָ לִבִּי לֵב-אַרְיֵה יִשֵּׁנוּ!
   </sp>
   <sp>
    דוד
   </sp>
   <sp>
    יִישַׁן הַמֶּלֶךְ וּמְעַט אַךְ יַרְגִּיעַ
   </sp>
   <sp>
    וּלְעֵינָיו בַּחֲלוֹם מִפְעָלָיו יֵרָאוּ,
   </sp>
   <sp>
    בִּשְׂדֵה לָחֶם שָׁם עַל קָמָיו הָרִיעַ
   </sp>
   <sp>
    אַף יֶחֱזֶה לַיְלָה כָּל אוֹיְבָיו דֻּכָּאוּ!
   </sp>
   <sp>
    הֵן יִרְעַד רוֹעֶה, עֲדָרִים יָחִילוּ
   </sp>
   <sp>
    גַּם עֵת יִדֹּם אֲרִי יָנוּם יָגֵעַ,
   </sp>
   <sp>
    פַּחְדָּם בַּל יָפוּג, אַל עוֹד אָז יָגִילוּ
   </sp>
   <sp>
    פֶּן יָקִיץ יֵעוֹר טוֹרֵף וּמְבַקֵּעַ!
   </sp>
   <sp>
    הֵקִיץ הַמֶּלֶךֱ מִשְּׁנָתוֹ נָדָדָה
   </sp>
   <sp>
    וּפֶתַע אוֹיְבָיו יִמּוֹגוּ יֵחַתּוּ –
   </sp>
   <sp>
    וַיִּשְׁלוֹף הַחֶרֶב וִימִינוֹ הָדָה
   </sp>
   <sp>
    וּבְנֵי עַמּוֹן מוֹאָב תַּחְתָּיו יֻכַּתּוּ!
   </sp>
   <sp>
    וּמִי זֶה אֵלֵיהוּ יֶעֱרַב הָהּ גֶּשֶׁת?
   </sp>
   <sp>
    מַלְּטוּ חַיַּתְכֶם! שָׁם נִסּוֹ רוֹמֵמָה!
   </sp>
   <sp>
    שָׁם רוֹדֵד הוּא עַמִּים צוֹבָה וּפְלֶשֶׁת –
   </sp>
   <sp>
    מַה-נּוֹרָא הוּא שָׁאוּל! הוֹדוֹ אַךְ אֵימָה!
   </sp>
   <sp>
    נוּסוּ נוּסוּ יַחַד מִשְּׂדֵה מַעֲרֶכֶת!
   </sp>
   <sp>
    עִמּוֹ אֵל-נוֹקֵם וַחֲמָתוֹ נִתֶּכֶת!
   </sp>
   <sp>
    אָדֹם לִלְבוּשָׁם רֹאשׁ צָרִים יִמְחָצוּ;
   </sp>
   <sp>
    וּכְרוּחַ זִלְעָפוֹת אוֹיְבִים יִרְעָצוּ
   </sp>
   <sp>
    עַד עָזְבוּ נֶשֶׁק וּמָנוֹס קָרָאוּ!
   </sp>
   <sp>
    וַיִּתְנוּ עֹרֶף – הוֹ נָסִים נִמְהָרִים!
   </sp>
   <sp>
    וַיְּזַנֵּב שָׁאוּל וַּעֲרוֹף נִכְשָׁלִים;
   </sp>
   <sp>
    וַיְרַד וַיְרוֹצֵץ מָגִנֵּי הַצָּרִים
   </sp>
   <sp>
    אַף אִתּוֹ אֲנִי אֲגַבֵּר חֲיָלִים!
   </sp>
   <sp>
    וּלְעֹז הָאֲרִי גַּם עֻזִּי אֲעוֹרֵרָה
   </sp>
   <sp>
    וּפְלֶשֶׁת רָאוּנִי הָפְנוּ גַּם נָסוּ;
   </sp>
   <sp>
    וּשְׁנֵינוּ כִּי יִרְאוּ שַׂעֲרָתָם סָמָרָה,
   </sp>
   <sp>
    נִרְעַץ קָמֵינוּ וּכְמַתְבֵּן יוּבָסוּ!
   </sp>
   <sp>
    נוּסוּ נוּסוּ יַחַד מִשְּׂדֵה מַעֲרֶכֶת!
   </sp>
   <sp>
    עִמָּנוּ אֵל-עָז וַחֲמָתוֹ נִתֶּכֶת!
   </sp>
   <sp>
    שאול (יקיץ)
   </sp>
   <sp>
    מִי זֶה עָרַב לִבּוֹ? מִי אָמַר: “אִתּוֹ אֲנִי!”..
   </sp>
   <sp>
    וּלְהִדָּמוֹת גַּם אֵלַי מִי זֶה יַגְדִּיל פִּיהוּ?
   </sp>
   <sp>
    הַאַתָּה, דָּוִד?! מוּת חָנֵף וּמֵרָע – מוּתָה!
   </sp>
   <sp>
    (יטיל בו את החנית – ודוד יפטר מפניו)
   </sp>
   <sp>
    מיכל (תעצור בידו)
   </sp>
   <sp>
    הָהּ אֱלֹהִים! הָהּ!
   </sp>
   <sp>
    יונתן (גם הוא)
   </sp>
   <sp>
    הָהּ אָבִי! מַה זֶּה עָשִׂיתָ!?
   </sp>
   <sp>
    דוד (בנוסו)
   </sp>
   <sp>
    צַר לִי עָלֶיךָ, אֻמְלָל! הוֹי! צַר לִי עָלֶיךָ!
   </sp>
   <sp>
    מיכל (יוצאת אחריו)
   </sp>
   <sp>
    נוּסָה נוּסָה, דָּוִד! הִמָּלְטָה עַל נַפְשֶׁךָ!
   </sp>
  </body>
 </text>
</TEI>