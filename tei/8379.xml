<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <author>
     chernichovsky
    </author>
   </titleStmt>
   <publicationStmt>
    <publisher xml:id="dracor">
     DraCor
    </publisher>
    <idno type="URL">
     https://dracor.org
    </idno>
    <availability>
     <licence>
      <ab>
       CC0 1.0
      </ab>
      <ref target="https://creativecommons.org/publicdomain/zero/1.0/">
       Licence
      </ref>
     </licence>
    </availability>
   </publicationStmt>
   <sourceDesc>
    <bibl type="digitalSource">
     <name>
      ENTER SOURCE NAME HERE
     </name>
     <idno type="URL">
      ENTER SOURCE URL HERE
     </idno>
     <availability status="free">
      <p>
       In the public domain.
      </p>
     </availability>
    </bibl>
   </sourceDesc>
  </fileDesc>
 </teiHeader>
 <text>
  <body>
   <sp>
    … וְאֶפְשָׁר מְאֹד, אֲשֶׁר אָז שֶׁמֶש נְדָבוֹת בָּאָרֶץ
   </sp>
   <sp>
    פּוֹרֵשׁ מִקֶּרֶן מַעֲרָבִית מִתּוֹךְ יָם שֶׁל אוֹר וְאַהֲבָה רַבָּה
   </sp>
   <sp>
    וְנִתְלֶה בִּנְשִׁיקָה אַחֲרוֹנָה הֲרַת זָהָב עוֹמֵם, פָּז גּוֹסֵס
   </sp>
   <sp>
    בְּאַלּוֹת-כֶּסֶף רַעֲנַנּוֹת וְדָלִיּוֹת יְרֻקּוֹת-יְרֻקּוֹת;
   </sp>
   <sp>
    מַדְלִיק רִבֹּאוֹת נִיצוֹצוֹת, חוֹגְגִים בְּרָאשֵׁי הַשִּטִּים
   </sp>
   <sp>
    בְּטֶרֶם אָבִיב עַל חֲתֻנּוֹת עַלִּיזוֹת שֶׁל קִיכְלִים בְּנֵי-שְׁנָתָם
   </sp>
   <sp>
    שָׁבִים מֵעֵבֶר לַיָּם; זוֹרֵק מִזְּהָבָן בַּנְּחָלִים,
   </sp>
   <sp>
    בּוֹרֵא מְאוֹרוֹת סְנַפִּירִים טוֹבְלִים וְרוֹקְדִים בַּמָּיִם,
   </sp>
   <sp>
    מַשְׁקֶה בִּלְהָטָיו עֲנָנִים וּתְכֶלְתָּם הַהוֹלְכָה וְנִסְפָּה.
   </sp>
   <sp>
    וְאֶפְשָׁר מְאֹד, אֲשֶׁר יִפְקֹד, וּבְטֶרֶם יִפָּרֵד, כְּפָר נִדָּח
   </sp>
   <sp>
    בְּאַפְסֵי עֲרָבוֹת וָגַן, גַּם פִּנַּת-סְתָרִים נִשְׁכָּחָה,
   </sp>
   <sp>
    גִּנָּה – וּתְלָמִים בָּהּ שְׁנַיִם, שְׁלֹשָׁה, מַאֲפִילוֹת עֲלֵיהֶם
   </sp>
   <sp>
    אַרְבַּע אֲקָקִיּוֹת נוּגוֹת. וּשְׁכֵחֵי זְמָן וַחֲלִיפוֹת
   </sp>
   <sp>
    חַיִּים שָׁם חַיֵּי דּוֹר חוֹלֵף, יִסּוּרָיו וַחֲלוֹמוֹתָיו,
   </sp>
   <sp>
    נוֹצְרִים מָסֹרוֹת-קְדוּמִים פְּרָחִים עוֹד נָטְעוּ הַסָּבוֹת:
   </sp>
   <sp>
    פֶּרֶג לוֹהֵט כָּאֵשׁ וְצִפֹּרֶן צָהֹב וְרַב-בֶּשֶׂם
   </sp>
   <sp>
    בְּיַחַד עִם “זְקָנוֹ שֶׁל מֶלֶךְ” הָדוּר בְּאַרְגְּמַן-נִצָּנָיו,
   </sp>
   <sp>
    קְנֵי “בֶּן-פָּרִיצִים מִתְפַּתֵּל” עוֹלִים וְנֶאֱחָזִים בַּגָּדֵר,
   </sp>
   <sp>
    תּוֹלִים כּוֹסוֹתָם סַרְבָּנִים, כּוֹס לְבָנָה וְכוֹס שֶׁל יָקִינְטוֹן,
   </sp>
   <sp>
    וְסִבְכֵי פּוֹל יְפֵה עָלֶה וּ“בִגְדֵי צוֹעֲנִים” מַבְהִיקִים,
   </sp>
   <sp>
    חֶלְמִית זְקוּפָה טְעוּנָה כּוֹסוֹת צִבְעוֹנִין לְמִינָהּ,
   </sp>
   <sp>
    מַטְלִית-מַטְלִית לְחוּד, קְטִיפָנִית גְּדוּשַׁת-הַצֶּבַע.
   </sp>
   <sp>
    וְאֶפְשָׁר מְאֹד, אֲשֶׁר אָז רוּחַ שֶׁל אָבִיב מְרַחֶפֶת
   </sp>
   <sp>
    לְרֹחַב עֲרָבוֹת וּמְלוֹאָן – וְשֶׁמֶשׁ נְדָבוֹת בָּאָרֶץ…
   </sp>
   <sp>
    אֶפְשָׁר מְאֹד! אֶלָּא לְאַחַר שֶׁטִּפְּסָה בְּקוֹצֵי הַגָּדֵר,
   </sp>
   <sp>
    פּוֹרְשָׁה מֵחֲצַר הַמִּשְׁמֶרֶת, וְעָבְרָה הַחוֹמָה הַגְּבוֹהָה,
   </sp>
   <sp>
    חָדְרָה בְּעַד שִׂבְכַת הַבַּרְזֶל, תַּשׁ כֹּחָה וְהָיְתָה בַּהֶרֶת,
   </sp>
   <sp>
    כֶּתֶם צְהַבְהַב וְעָגוּם, וְעָבְיֵי-הַשְּׂבָכָה מַאֲפִילִים,
   </sp>
   <sp>
    גּוֹזְלִים אֶת גְּנוּבֵי-הָאוֹרוֹת, שֶׁנֶּאֶחְזוּ בְּסִידוֹ שֶׁל כֹּתֶל.
   </sp>
   <sp>
    וְנִבְלַע הָאוֹר בְּצֵל הַשְּׂבָכָה, וְהָבְדַּל הַצֵּל וְנֶעֶשְׂתָה
   </sp>
   <sp>
    שְׂבָכָה מִכָּאן וּמִכָּאן, שֶׁסָּגְרָה עַל שְׁמוֹנֶה-הָעֶשְׂרֵה
   </sp>
   <sp>
    נֶפֶשׁ הָאָדָם, שֶׁנִּתְּנוּ בַּמַּאֲסָר בַּ“טְּרַקְלִין הֶחָדָשׁ”.
   </sp>
   <sp>
    וְהֶעֱרִיב עֲלֵיהֶם הַיּוֹם וְכָלוּ כָּל שִׁירוֹתֵיהֶם,
   </sp>
   <sp>
    הֶחֱשׁוּ אִישׁ בְּפִנָּתוֹ, אִישׁ אִישׁ וּפִגְעוֹ וַאֲסוֹנוֹ,
   </sp>
   <sp>
    אִישׁ אִישׁ וְנִגְעֵי לְבָבוֹ, אֶלָּא שֶׁקָּפָא אֲסוֹנָם
   </sp>
   <sp>
    כַּאֲשֶׁר קָפָא בָּם לִבָּם, וְלֹא נוֹעַז הַשֶּׁמֶשׁ לְחַמְּמוֹ.
   </sp>
   <sp>
    מֵתָה בַּהֶרֶת הָאוֹר…
   </sp>
   <sp>
    <speaker id="אחד האסירים:">
     אחד האסירים:
    </speaker>
   </sp>
   <sp>
    – עוֹד יוֹם אֶחָד חָלַף וְאֵינֶנּוּ…
   </sp>
   <sp>
    אַחַי, מַה יִהְיֶה מָחָר, בְּבֹא עֵת חֲלוֹק הַ“בָּלַנְדָּה”?
   </sp>
   <sp>
    שָׁעָה זוֹ יָפָה מְאֹד לְתִקּוּן הַכַּף שֶׁנִּשְׁבָּרָה:
   </sp>
   <sp>
    כָּלְתָה רֶגֶל הַ“מֶּנְט” בַּפְּרוֹזְדוֹר, הָעָמְדוּ “מַסַּלְקוֹת”.
   </sp>
   <sp>
    <speaker id="אסיר שני:">
     אסיר שני:
    </speaker>
   </sp>
   <sp>
    – צָרִיךְ לְהַבִּיט בַּ“זְּאֵב”, אִם אֵין חֲשַׁשׁ “שׂוּכֵר”  חָלִילָה,
   </sp>
   <sp>
    וְהַיּוֹם מְנַשֵּׁב הָ“רוּחַ”מֵרִיחַ, מְחַטֵּט בְּחָטְמוֹ:
   </sp>
   <sp>
    אֵיפֹה נִמְצְאָה הַדְּיוֹ?
   </sp>
   <sp>
    <speaker id="אסיר ראשון:">
     אסיר ראשון:
    </speaker>
   </sp>
   <sp>
    וְזוֹ עוֹמֶדֶת בִּצְלוֹחִית
   </sp>
   <sp>
    צְרוּרָה פִּסַּת-נְיָר וְשֵׁם רוֹמִי עַל גַּבֵּי הַצְּלוֹחִית.
   </sp>
   <sp>
    תִּחְיֶה חָכְמַת הָרְפוּאָה וּזְכוּתָהּ תָּגֵן עָלֵינוּ!
   </sp>
   <sp>
    דּוֹקְטוֹר, מַה שְּׁמָהּ שֶׁל הָרְפוּאָה?
   </sp>
   <sp>
    <speaker id="אסיר שלישי:">
     אסיר שלישי:
    </speaker>
   </sp>
   <sp>
    – קָלִיּוּם הִפֶּרְמַנְגָּנִי,
   </sp>
   <sp>
    <speaker id="אסיר שני:">
     אסיר שני:
    </speaker>
   </sp>
   <sp>
    – כְּבוֹדוֹ מֻנָּח בִּמְקוֹמוֹ! וְאָנוּ מַה נַּעֲשֶׂה מָחָר?
   </sp>
   <sp>
    הַמְצֵא לִי שׁוֹחֵט וָחוּט – וְאֶגַּשׁ לִתְפִירָה וּלְתִקּון.
   </sp>
   <sp>
    <speaker id="אסיר אחד:">
     אסיר אחד:
    </speaker>
   </sp>
   <sp>
    – סִילִין, סֻלָּמִי אַיּוֹ? יַעֲמֹד, אֶחָא, וְאֶעֱלֶה…
   </sp>
   <sp>
    וְעֵינֵי הַקָּהָל נָסַבּוּ אֶל מוּל פְּנֵי סִילִין הַיָּפֶה.
   </sp>
   <sp>
    דּוּמָם קָם, וּצְחוֹק קַל מְרַחֵף עַל שְׂפָתָיו הַיָּפוֹת,
   </sp>
   <sp>
    מַבְלִיט חָזֵהוּ הָרָם, מֵרִים אֶת כְּתֵפָיו הָרְחָבוֹת,
   </sp>
   <sp>
    צוֹעֵד בְּרֶגֶל יְשָׁרָה, כְּאִלּוּ זֶה שָׁב מִלְּכֹד פְּלֶבְנָה.
   </sp>
   <sp>
    נִגָּשׁ אֶל כֹּתֶל-הַתַּנּוּר וְעוֹמֵד מְחַכֶּה לַשֵּׁנִי.
   </sp>
   <sp>
    <speaker id="מִהֵר אֵלָיו כַּחֵץ הַגּוּץ שֶׁבַּחֲבוּרָה">
     מִהֵר אֵלָיו כַּחֵץ הַגּוּץ שֶׁבַּחֲבוּרָה
    </speaker>
    אַדְמוֹנִי
   </sp>
   <sp>
    וִיפֵה-עֵינַיִם, וְהוּא “סָ”ס", וְעָמַד הַקָּהָל עֲלֵיהֶם.
   </sp>
   <sp>
    טִפֵס עַל כְּתֵפָיו וְעָמַד בְּפִשּׁוּט יָדַיִם וְרַגְלַיִם,
   </sp>
   <sp>
    שְׂמֹאלוֹ אוֹחֶזֶת בַּזִּיז, בִּימִינוֹ פָּתַח אֶת דֶּלֶת
   </sp>
   <sp>
    מַעֲשֵׁנַת הַתַּנּוּר שָׁם גְּנוּזִים הַ“טְּרֵפָה-וּפְסוּלָה”:
   </sp>
   <sp>
    סַכִּין וְ“חָצִיר” וָעֵט, כָּל חֶמְדַּת הַ“טְּרַקְלִין הֶחָדָשׁ”.
   </sp>
   <sp>
    תְּלוּיוֹת כָּל עֵינֵי הַקָּהָל בַּשְּׁנַיִם לִרְאוֹת מַה יֵעָשׂ.
   </sp>
   <sp>
    לָקַח הַקָּטָן הַ“סָּ”ס" הַסַּכִּין מִמַּחֲבֵא הַתַּנּוּר,
   </sp>
   <sp>
    בְּאַהֲבָה רַבָּה לִוּוּהוּ מַבָּטֵי כָּל הַ“חֶבְרַיָּא”.
   </sp>
   <sp>
    חָבִיב הָיָה עֲלֵיהֶם וַחֲבִיבִים יִסּוּרֵי שְׁמִירָתוֹ
   </sp>
   <sp>
    (יַעַן אֲסוּרִים לָאַסִּיר סַכִּין, כְּלֵי-כְּתִיבָה וְטַבַּק)
   </sp>
   <sp>
    קִבֵּל אוֹתוֹ סִימוֹן הַגַּבַּאי וְיָשַׁב בַּפִּנָּה,
   </sp>
   <sp>
    וְעָמַד עָלָיו הַקָּהָל, צוֹפֶה לָדַעַת מַה יֵּעָשׂ.
   </sp>
   <sp>
    <speaker id="וְכָכָה תָּפַר הַכַּף">
     וְכָכָה תָּפַר הַכַּף
    </speaker>
    עָשָׂה שְׁתֵּי שׁוּרוֹת נְקָבִים,
   </sp>
   <sp>
    נְקָבִים קְטַנִּים, בִּשְׁנֵי חֶלְקֵי הַכַּף שֶׁנִּשְבְּרָה.
   </sp>
   <sp>
    נֶקֶב מִכָּאן וּמִכָּאן, מַקְבִּילִים אִישׁ לְעֵבֶר אָחִיו.
   </sp>
   <sp>
    נוֹעֵץ חֻדָּהּ שֶׁל סַכִּין וּמְגַלְגְּלוֹ חֶרֶשׁ בִּזְהִירוּת
   </sp>
   <sp>
    בֵּין אֶצְבְּעוֹתָיו הַגַּסּוֹת, עֲדֵי חֲלוֹף חֹד הַסַּכִּין
   </sp>
   <sp>
    עָבְיָן שֶׁל דָּפְנוֹת הַכַּף וְיָצָא מֵעֵבֶר הַשֵּׁנִי.
   </sp>
   <sp>
    חוּט דַּק נָעַץ בַּנְּקָבִים בִּקְצֵה שְׁתֵּי שׁוּרוֹת הַנְּקָבִים.
   </sp>
   <sp>
    הוֹצִיא שְׁנֵי קְצוֹת הַחוּט וְהִצְלִיב אוֹתָם לַהֲבִיאָם
   </sp>
   <sp>
    שֵׁנִית בְּנִקְבֵי הַכַּף, עַד תֹּם כָּל שׁוּרַת הַנְּקָבִים.
   </sp>
   <sp>
    מְתָחָם בְּכֹחַ וְהִדְבִּיק חֲצָאֵי-הַכַּף הֵיטֵב-הֵיטֵב.
   </sp>
   <sp>
    <speaker id="אסיר אחד:">
     אסיר אחד:
    </speaker>
   </sp>
   <sp>
    – יָפָה עֲבוֹדָה, שֶׁיֵּשׁ עִמָּהּ מִשִּׂיחָה שֶׁל רֵעִים.
   </sp>
   <sp>
    כְּלוּם הִפְסִידָה מִשּׁוּם שֶׁנַּחְנוּ בַּכֶּלֶא, רַבּוֹתַי?
   </sp>
   <sp>
    <speaker id="נָא יְלַמְּדוּנִי">
     נָא יְלַמְּדוּנִי
    </speaker>
    מִי עָשָׂה הַסֹּהַר הָרִאשׁוֹן בָּעוֹלָם?
   </sp>
   <sp>
    <speaker id="נִפְלְגוּ דֵּעוֹת הַקָּהָל">
     נִפְלְגוּ דֵּעוֹת הַקָּהָל
    </speaker>
    זֶה אוֹמֵר כֵּן וְזֶה אוֹמֵר כָּכָה:
   </sp>
   <sp>
    “מֶלֶךְ הָיָה – קְצִין עָם”; – עַד שֶׁנַּעֲנָה אֶחָד;
   </sp>
   <sp>
    "הָיוּ יֶלֶד וּפַרְפָּר, וַיִּהְיוּ שְׁנֵיהֶם עַלִּיזִים,
   </sp>
   <sp>
    שְׁנֵיהֶם חָפְשִׁים לְנַפְשָׁם בַּשָּׂדֶה בַּקָּמָה עִם שָׁמֶש.
   </sp>
   <sp>
    לָקַט הַיֶּלֶד מִשִּׁבֳּלֵי הַשְּׁדֵמָה מְלֹא חָפְנָיו הַקְּטַנּוֹת,
   </sp>
   <sp>
    לוֹקְטָן וְזוֹרְקָן, וְכֵן יַעֲשֶׂה הַרְבֵּה פְּעָמִים.
   </sp>
   <sp>
    וְקָצָה בָּם נַפְשׁוֹ – וּמָצָא דְּגָנִיּוֹת הֲדוּרוֹת לְשַׁעְשְׁעוֹ:
   </sp>
   <sp>
    אֶלָּא שֶׁהִרְבָּה לְלָקְטָן וְלֹא מָצָא בָּהֵן קוֹרַת-רוּחַ.
   </sp>
   <sp>
    נִתְקַל בַּפַּרְפָּר, וְהוּא נָאֶה מִשִּבֳּלֵי-הַדָּגָן,
   </sp>
   <sp>
    וְיָפֶה מִכָּל הַדְּגָנִיּוֹת – וָיָּרָץ אַחֲרֵיהוּ לְתָפְשׂוֹ.
   </sp>
   <sp>
    נִמְלַט הַפַּרְפָּר בְּעֵץ נָבוּב – וַיְכַס עָלָיו רוֹדְפוֹ בְּעָלֶה,
   </sp>
   <sp>
    בְּחֶפְצוֹ לִרְאוֹת בְּצֵידֹו הֵסִיר הֶעָלֶה לְרֶגַע, –
   </sp>
   <sp>
    וְכָכָה דָּבְקָה בּוֹ נַפְשׁוֹ עַד שֶׁלֹּא יָכֹל לְהִפָּרֵד
   </sp>
   <sp>
    וְשָׁמַר עַל אוֹתוֹ הַפַּרְפָּר עַד – נָפַח נַפְשׁוֹ בְּיַד אוֹהֲבוֹ.
   </sp>
   <sp>
    רָאוּ וְלָמְדוּ מִמֶּנּוּ הַגְּדוֹלִים לַעֲשׂוֹת כְּמַעֲשֵׂהוּ.
   </sp>
   <sp>
    <speaker id="אסיר אחד:">
     אסיר אחד:
    </speaker>
   </sp>
   <sp>
    "כֶּלֶא רִאשׁוֹן בָּעוֹלָם לֹא נִבְנָה, אַךְ  בְּמַאֲמָר.
   </sp>
   <sp>
    בְּיוֹם בְּרֹא אֵל אֶרֶץ וְשָׁמַיִם הָיָה הַכֶּלֶא הַגָּדוֹל.
   </sp>
   <sp>
    עוֹלָם וּמְלֹאוֹ, – וִ“יְקוּם” יֵאָמֵר לְבֵית-הָאֲסוּרִים,
   </sp>
   <sp>
    בַּיִת מְרֻוָּח – וָצָר, רְחַב-רְחַב יָדַיִם – לְהֵחָנֵק.
   </sp>
   <sp>
    כְּלוּאִים בּוֹ כָּל בָּאֵי-עוֹלָם בְּרַתּוּקוֹת נְחֹשֶׁת וְעוֹפֶרֶת,
   </sp>
   <sp>
    בְּעֹל מְסוֹרוֹת אָבוֹת וַעֲבוֹתוֹת שֶׁל קוֹרוֹת דּוֹר נִשְׁכַּח מֵעוֹלָם.
   </sp>
   <sp>
    בְּמוֹסְדוֹת חֻקֵּי הִתְהַוּוּת וִיצִירָה מֵאַיִן וָאֶפֶס,
   </sp>
   <sp>
    נִהְיָה בְּעַרְפִלֵּי בְּרֵאשִׁית עַל סַף הַכִּלָּיוֹן וְהַחַיִּים.
   </sp>
   <sp>
    נוֹטְרֵי גְזַר קֵיבָה שׁוֹאֶלֶת וּפְרִיָּה-וּרְבִיָּה מְקַפֶּדֶת
   </sp>
   <sp>
    <speaker id="כְּלוּאִים בְּאוֹתוֹ בֵּית-סֹהַר">
     כְּלוּאִים בְּאוֹתוֹ בֵּית-סֹהַר
    </speaker>
    “יְכֹלֶת” דְּווּיָה וְחוֹלָנִית,
   </sp>
   <sp>
    רְתוּקָה לְשֶׁלֶד וּלְגִידִים, וְ“חָכְמָה” בְּשִׁעְבּוּד שֶׁל חוּשִׁים;
   </sp>
   <sp>
    מֹחַ וַעֲצָבִים בִּסְיָג חֲלִיפוֹת קֹר, חֹם וְכַלְכָּלָה,
   </sp>
   <sp>
    “יֹפִי”, עַבְדּוֹ שֶׁל זְמָן, “לְאֻמִּיוּת” וְסִדְרֵי אַקְלִימִים,
   </sp>
   <sp>
    וְ“רָצוֹן חָפְשִׁי” מְפַרְפֵּר בַּאֲזִקֵּי סִבָּה וּמְסֻבָּב.
   </sp>
   <sp>
    “אֱמֶת” נִתְּנָה בְּשַׁלְשְׁלוֹת מַעֲמָדוֹת וְצוּרוֹת-תַּעֲשִׂיָּה,
   </sp>
   <sp>
    וֶאֱמוּנָה כְּרוּכָה בַּעֲקֵב הִתְפַּתְּחוּת עֲמָמִים, –
   </sp>
   <sp>
    כֶּלֶא רִאשׁוֹן בָּעוֹלָם לֹא נִבְנָה, אַךְ נִבְרָא בְּמַאֲמָר!"
   </sp>
   <sp>
    <speaker id="אסיר שלישי:">
     אסיר שלישי:
    </speaker>
   </sp>
   <sp>
    "אַשְׁרֵי אֹזֶן שֶׁזָּכְתָה לָרֶדֶת לְעֹמֶק הָעִנְיָן…
   </sp>
   <sp>
    הָשְׁלְמָה מְלֶאכֶת הַכַּף! יַעַמְדוּ מְבִינִים וּמְבַקְּרִים" –
   </sp>
   <sp>
    יָצַק מַיִם בַּכַּף – וְלֹא נִשְׁפַּךְ אַרְצָה אַף נֵטֶף.
   </sp>
   <sp>
    אוֹרוּ פְּנֵי כָּל הַמְּסֻבִּים תְּמֵהִים לְמַעֲשֵׂי יָדָיו;
   </sp>
   <sp>
    דּוֹמְמִים יָשְׁבוּ, וְדוּמָם סָגְרוּ עֲלֵיהֶם הַחוֹמוֹת,
   </sp>
   <sp>
    תְּמֵהוֹת, מַאֲזִינוֹת אֶל שִׁיר אֲסִירִים בַּמָּדוֹר הָעֶלְיוֹן:
   </sp>
   <sp>
    "קוּמָה, נִבָּדֵל מִתּוֹךְ הָעוֹלָם הַיָּשָׁן, וַעֲפָרוֹ
   </sp>
   <sp>
    נְנַעֵר מֵעַל כַּף-רַגְלֵנוּ"…
   </sp>
   <sp>
    מיליטופול, 1907, במאסר-וחופש
   </sp>
   <sp>
    Царская бородка, Kaiserkrone
   </sp>
   <sp>
    באוקראינית Крученый панич בעברית לפופית, Morning glory, Trichterwinde,Ipomoea
   </sp>
   <sp>
    Мальва, Malwe, Common Mallow
   </sp>
   <sp>
    Бархотка, Sammtblume
   </sp>
   <sp>
    <speaker id="בלשון האסירים">
     בלשון האסירים
    </speaker>
    מרק
   </sp>
   <sp>
    <speaker id="בלשון האסירים">
     בלשון האסירים
    </speaker>
    חיילים
   </sp>
   <sp>
    <speaker id="בלשון האסירים">
     בלשון האסירים
    </speaker>
    שומרים
   </sp>
   <sp>
    <speaker id="בלשון האסירים">
     בלשון האסירים
    </speaker>
    נקב בדלת לראות בו מה שנעשה בחדר האסירים.
   </sp>
   <sp>
    <speaker id="בלשון האסירים">
     בלשון האסירים
    </speaker>
    בדיקה
   </sp>
   <sp>
    <speaker id="בלשון האסירים">
     בלשון האסירים
    </speaker>
    פקיד
   </sp>
   <sp>
    <speaker id="בלשון האסירים">
     בלשון האסירים
    </speaker>
    סכין
   </sp>
   <sp>
    <speaker id="בלשון האסירים">
     בלשון האסירים
    </speaker>
    טבק
   </sp>
  </body>
 </text>
</TEI>